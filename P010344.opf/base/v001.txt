༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG6256
I1 KG6303
ImageGroup:
ISBN:
LCCN:
In/a
9787105104574
Title:
ལམ་རིམ་ཆུང་ངུའི་ཟིན་བྲིས།
Author:
lam rim chung ngui zin bris/
བློ་བཟང་འཇམ་དབྱངས་སྨོན་ལམ་
Descriptor:
Original Publication:
blo bzang 'jam dbyangs smon lam
printed from computerized input
gangs can khyad nor dpe tshogs :pod phreng 125
Place:
pe cin
Publisher:
mi rigs dpe skrun khang
Date:
2009
Volume:
1
Total Volumes:
1
2
n/a
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 12/2010



གངས་ཅན་ཁྱད་ནོར་དཔེ་ཚོགས་པོད་ཕྲེང་བརྒྱ་དང་ཉེར་ལྔ་བ།
༄༅།།བྱང་ཆུབ་ལམ་གྱི་རིམ་པ་ཆུང་ངུའི་ཟིན་
བྲིས་བློ་གསལ་རྒྱ་མཚོའི་འཇུག་ངོགས་
ཞེས་བྱ་བ་བཞུགས་སོ། །
འཇམ་དབྱངས་སྨོན་ལམ་གྱིས་མཛད།
སེར་གཙུག་ནང་བསྟན་ད་ འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།
IE
17，
*ད།། {Ya/3458;
མི་རིགས་དཔེ་སྐྲུན་ཁང་།



༄༅།།བྱང་ཆུབ་ལམ་གྱི་རིམ་པ་ཆུང་ངུའི་ཟིན་
བྲིས་བློ་གསལ་རྒྱ་མཚོའི་འཇུག་ངོགས་
ཞེས་བྱ་བ་བཞུགས་སོ། །
འཇམ་དབྱངས་སྨོན་ལམ་གྱིས་མཛ་
ས་མཛད།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས ། །
ཞད་ ནོར། (33991
བའི
མི་རིགས་དཔེ་སྐྲུན་ཁང་།



གླེང་གཞི།
ཡུལ་གངས་ཅན་གྱི་ལྗོངས་འདིར་སངས་རྒྱས་ཀྱི་བསྟན་པ་དར་འཕེལ་བྱུང་བའི་ལོ་ངོ་སྟོང་
ཕྲག་གི་དུས་ཡུན་ནང་རིས་སུ་མ་ཆད་པའི་མཁས་གྲུབ་གཉིས་ལྡན་གྱི་སྐྱེས་ཆེན་དམ་པ་མཐའ་ཡས་
པ་ཞིག་གི་རྨད་དུ་བྱུང་བའི་ལེགས་བཤད་པོ་ཏི་པར་ཤིང་དང་བཅས་པ་དབུས་གཙང་ཁམས་
གསུམ་སོགས་བོད་ཁམས་ཁྱོན་དུ་མ་ཟད། ཡུལ་གྲུ་གཞན་དུའང་འཕྲིན་ལས་ཀྱི་སྣང་བ་དཀར་
པོས་ཁྱབ་བཞིན་པ་དེ་ལྟར་ཡང་། དུས་རབས་ཀྱི་འཕོ་འགྱུར་སྣ་ཚོགས་དང༌། ལྷག་པར་རིག་
གནས་གསར་བརྗེ་ཆེན་པོ་ཟེར་བའི་གོད་ཆག་ནང་རིམ་བཞིན་རྩ་ཆེའི་ལེགས་བཤད་དེ་དག་གིས་
མཚོན། ཆོས་འཇིག་རྟེན་གཉིས་ཐད་ཀྱི་རིག་གཞུང་ཆེས་མང་པོ་ཞིག་རྩ་བ་ནས་སྟོངས་ཟིན་པ་
དང་། ཤུལ་དུ་ལུས་པའི་དཔེ་རྙིང་དེ་དག་གི་གྲས་ནས་མི་ཉུང་བ་ཞིག་བོད་ཀྱི་ཡུལ་གྲུ་གང་སར་
ཐོར་གྱུར་དུ་གནས་ཏེ། བཙལ་འཚོལ་ཤིན་ཏུ་དཀའ་བའི་ཁར་འགའ་ཞིག་བཞུགས་པ་དེ་དག་
ཀྱང་ཕལ་ཆེར་ཞིག་ནི་དགོན་སྡེ་ཆེ་ཁག་དང་། སྤྱི་ཚོགས་ཚན་པ་ཁག མི་སྒེར་པ་སོགས་ཀྱི་ཕྱག་
མཆོད་ཀྱི་ཡུལ་ཙམ་དང་། ཡང་ན་རིག་དངོས་ཁོ་ནའི་འདུ་ཤེས་ཀྱི་ཐོག་ནས་བསྡུ་ཉར་གནང་བ་
ལས་ཆེས་རྒྱ་ཆེ་བའི་རང་རིགས་ཀྱི་རིག་གཞུང་ལ་སློབ་གཉེར་དང་ཞིབ་འཇུག་གནང་མཁན་
སོགས་གཟིགས་པ་པོ་རྣམས་ཀྱི་སྤྱན་ལམ་དུ་འགྱུར་མ་ཐུབ་པས་གསུང་རབ་ཀྱི་དགོས་པ་ཇི་བཞིན་
སྒྲུབ་མ་ཐུབ་པ་དང༌། ལར་ནས་མ་འོངས་པར་དུས་ཀྱི་འགྱུར་བགྲོད་དང་འབྱུང་བའི་གནོད་
འཚེ་སོགས་ལས་རྩ་ཆེའི་རིག་གཞུང་དཔེ་དཀོན་དེ་རྣམས་ཀྱང་རྩ་སྟོངས་དུ་མི་འགྲོ་བའི་ངེས་པ་
མེད་པ་དང༌། དེ་དག་སྲུང་སྐྱོབ་མཚན་ཉིད་ཚང་བ་ཞིག་བྱེད་པའི་ཐབས་ལམ་ཉག་གཅིག་ནི་
ཕྱག་མཆོད་ཀྱི་རྟེན་དང་རིག་དངོས་ཀྱི་མཚན་ཐོག་ནས་སུས་ཀྱང་མཇལ་དཀའ་བའི་མཛོད་སྦུག་
ཏུ་འཇུག་རྒྱུ་དེ་མ་ཡིན་པར་མིག་རྒྱང་ཡངས་པོས་པར་སྐྲུན་འགྲེམས་སྤེལ་ཞུས་ཏེ་རྒྱ་ཆེའི་སློབ་
གཉེར་བས་མཚོན། གཟིགས་པ་པོ་རྣམས་ཀྱི་སྤྱན་ལམ་དུ་བསྟར་རྒྱུ་དེ་ནི་དོན་དམ་པའི་ཉམས་
པ་སོར་ཆུད་དང་། མི་ཉམས་གོང་སྤེལ་གྱི་བྱ་བ་ཞིག་ཡིན་པས། དེར་བརྟེན་བསྟན་པ་དང་མི་
རིགས་ཀྱི་རིག་གནས་རྒྱུན་འཛིན་དང་སླར་གསོའི་བྱ་གཞག་ཁ་ཐོག་ཏུ་མ་ལུས་པར་ལག་ལེན་ལ་



བསྟར་བའི་དྲི་མ་མེད་པའི་ལྷག་བསམ་བཟང་པོས་ཀུན་ནས་བསླང་སྟེ་ད་ལན་ངེད་སེ་ར་ཐེག་ཆེན་
གླིང་དང་། ལྷ་ལྡན་གཙུག་ལག་ཁང་གཉིས་ཀྱིས་ནང་བསྟན་རིག་གཞུང་སླར་གསོའི་མཉམ་
འབྲེལ་ཐེབས་རྩ་བཞག་ནས་《སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་》
ཞེས་པའི་ཚན་པ་ཞིག་དངོས་སུ་བཙུགས་ནས་དགེ་ལུགས་གསུང་འབུམ་གཙོ་གནད་དུ་བྱས་ཏེ་
རིས་མེད་ནང་བསྟན་གསུང་རབ་དཔེ་རྙིང་ཁག་གོམ་པ་རིམ་བགྲོད་ཀྱིས་འཚོལ་བསྡུ་པར་སྐྲུན་
ཞུས་ནས་དེའི་གསུམ་ཆ་གཅིག་གཞུང་ལུགས་ལ་གསན་བསམ་གནང་མཁན་མང་བའི་དགོན་སྡེ་
ཁག་དང༌། སྤྱིཚོགས་ཚན་པ་ཁག་གི་དཔེ་མཛོད་ཁང་། དེ་བཞིན་སློབ་གྲྭ་སོགས་ལ་ཞིབ་འཇུག་
གི་དཔྱད་གཞིའི་ཚུལ་དུ་རིན་མེད་འབུལ་ལམ་ཞུ་རྒྱུ་དང༌། དེ་འཕྲོས་རྣམས་རིན་གོང་ཆུང་ཤོས་
ཀྱི་ཐོག་ནས་རྒྱ་ཆེའི་སློབ་གཉེར་བ་དང་གཟིགས་པ་པོ་རྣམས་ཀྱི་ཐུགས་འདུན་སྐོང་གང་ཐུབ་ཞུ་རྒྱུ་
ཡིན་པས། རྒྱ་ཆེའི་མཁྱེན་ལྡན་པས་སྤྱི་དོན་ཐུགས་ལ་འདོག་པའི་ལྷག་བསམ་གྱིས་ངེད་ཚོའི་ལས་
རིམ་ལ་རྩ་ཆེའི་དགོངས་འཆར་གང་མང་ལྷུག་སྩོལ་དང༌། ལྷག་པར་འབྲེལ་ཡོད་མ་དཔེ་དཀོན་
རིགས་མཁོ་འདོན་གནང་སྐྱོང་ཡོང་བ་བཅས།
སེར་གཙུག་ནང་བ
ག་ཁང་གིས།
2



བ་ད་ལོ་ན་བ་མཛད་རྣམ་མདོར་བསྡུས།
དེ་ནས་
གཞུང་འདིའི་མཛད་པ་པོ་ཀེའུ་ཚང་འཇམ་དབྱངས་སྨོན་ལམ་ནི་བོད་ རབ་བྱུང་བཅུ་
གསུམ་པའི་ལྕགས་ཕག་སྤྱི་ལོ་1791ལོར་ཡབ་བཀའ་བློན་རྡོ་རིང་བསྟན་འཛིན་དཔལ་འབྱོར་
དང་ཡུམ་རྣམ་རྒྱལ་སྒྲོལ་མ་གཉིས་ཀྱི་སྲས་སུ་ངོ་མཚར་བའི་ལྟས་དུ་མ་དང་བཅས་ཏེ་འཁྲུངས།
སྐུ་གོང་བའི་ལུང་བསྟན་བཞིན་ཀེའི་ཚང་བྱམས་པ་སྨོན་ལམ་གྱི་ཡང་སྲིད་དུ་ངོས་འཛིན་ཞུས།
ཀེའུ་ཚང་བླ་མ་རྣམ་གྲོལ་གྱི་དྲུང་ནས་ལས་འབྲས་ནས་བརྩམས་པའི་སྐྱེ་བུ་ཆུང་ངུའི་སྐོར་གྱི་གདམ་
པ་ཡོངས་རྫོགས་གསན། སྐུ་ན་ཆུང་དུས་ནས་སྙིང་རྗེ་ཆེ་ཞིང་ཉམས་ཐག་སེམས་ཅན་གཟིགས་
སྐབས་སྤྱན་ཆབ་དབང་མེད་བསིལ་བཞིན་ཕྱག་རྫས་གང་ཡོད་རྣམས་ཕངས་མེད་དུ་གནང་བའི་
དམ་པའི་རང་རྟགས་དང་ལྡན། དེ་ནས་རིམ་བཞིན་སྐུ་གོང་མའི་གདན་ས་སེ་ར་ཐེག་ཆེན་གླིང་
བྱེས་མཁན་སྙན་གྲྭ་ཚང་དུ་ཆོས་ཞུགས་གནང་ནས་འདོན་ཆ་ཆོས་བརྗོད་སྤྱི་དང་རྒྱན་འཇུག་
སོགས་གཞུང་ཆེན་ལྔའི་རྩ་བ་རྣམས་བློ་འཛིན་གནང་། བསྡུས་གྲྭ་དང་བློ་རྟགས་སོགས་སྔོན་
འགྲོའི་རིགས་ལམ་རྣམས་དང་དབུ་ཕར་མཛོད་འདུལ་སོགས་གཞུང་ཆེན་མོ་རྣམས་ལ་སྦྱངས་པ་
མཐར་སོན་པ་གནང་སྟེ་མཁས་པ་ཡོངས་ཀྱི་བསྔགས་པའི་ཡུལ་དུ་གྱུར།
ཁྲི་ཆེན་བསྟན་པ་རབ་རྒྱས་ཀྱི་དྲུང་ནས་བྱང་ཆུབ་ལམ་རིམ་ཆེན་མོ་སོགས་མདོ་སྔགས་ཀྱི་
ཆོས་མཐའ་ཡས་པ་གསན་པ་དང་ད་དུང་དེའི་དྲུང་ནས་བསྙེན་རྫོགས་ཀྱི་སྡོམ་པ་བཞེས་ཏེ།
དམ་ཆོས་འདུལ་བའི་བཅད་པ་ཕྲ་མོ་ཡན་ཚུལ་བཞིན་དུ་སྲུང་བའི་འདུལ་བ་འཛིན་པ་ཆེན་པོར་
གྱུར། དེ་ལྟར་ཐོས་པའི་དོན་རྒྱུད་ལ་སྦྱོར་བར་བཞེས་ཏེ་ཀེའུ་ཚང་རི་ཁྲོད་དུ་ཞུགས་ནས་རྩེ་
གཅིག་ཏུ་གྲུབ་པ་མཛད། སྐལ་ལྡན་མང་པོས་གསོལ་བ་བཏབ་པ་བཞིན་གདན་ས་ཆེན་པོ་དགའ་
ལྡན་སོགས་སུ་བྱང་ཆུབ་ལམ་གྱི་རིམ་པ་ལས་བརྩམས་པའི་ ཆོས་ཀྱི་འཁོར་ལོ་རྒྱ་ཆེར་བསྐོར།
གསུང་ལས་སྐྱེས་པའི་སློབ་མ་ནི་དགའ་ལྡན་ཐེ་བོ་སྤྲུལ་སྐུ་ཡེ་ཤེས་ཐུབ་བསྟན་རྒྱ་མཚོ་སོགས་བསྟན་
པ་ལ་མཛད་རྗེས་ཆེ་བའི་སློབ་མ་མང་དུ་བསྐྱངས། དེ་ལྟར་བདག་ཉིད་ཆེན་པོ་འདིས་རང་ཅག་
ཕྱི་རབས་པའི་གདུལ་བྱ་རྣམས་ཀྱི་ཆེད་དུ་བརྩམས་པའི་གསུང་རྩོམ་ནི། དགའ་ལྡན་སྙན་བརྒྱུད་



ཀྱི་བཀའ་སྲོལ་ཕྱག་རྒྱ་ཆེན་པོའི་ཟིན་བྲིས་རྣམ་གྲོལ་ཀུན་ཏུ་དགེ་བའི་ལམ་བཟང་། རྣལ་འབྱོར་
སྤྱོད་པ་པའི་ཡིད་དང་ཀུན་གཞིའི་རྩ་འགྲེལ་གྱི་དཀའ་གནད་གསལ་བྱེད་སོགས་ཡོད་པ་ལས་པོད་
གཉིས་ལྷག་ཙམ་ཞིག་ད་ལྟ་ཕོ་བྲང་པོ་ཏ་ལར་བཞུགས་པ་བཅས་སོ།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས།



ད་ ན་ ་
དཀར་ཆག
(1)
(2)
(14)
(31)
(43)
(54)
(64)
(77)
མཆོད་བརྗོད་དང་རྩོམ་པར་དམ་བཅའ་བ།
ཉིན་དང་པོ། -
ཉིན་གཉིས་པ། .
ཉིན་གསུམ་པ།-
ཉིན་བཞི་པ།
ཉིན་ལྔ་པ། -
ཉིན་དྲུག་པ།
ཉིན་བདུན་པ། .
ཉིན་བརྒྱད་པ། -
ཉིན་དགུ་པ།
ཉིན་བཅུ་པ། .
ཉིན་བཅུ་གཅིག་པ།
ཉིན་བཅུ་གཉིས་པ།
ཉིན་བཅུ་གསུམ་པ།
ཉིན་བཅུ་བཞི་པ།
ཉིན་བཅོ་ལྔ་པ།
(91)
(107)
(117)
(130)
(147)
(162)
(176)
(190)



(202）
(218)
(233）
(244）
(258）
(275)
(289)
(299)
ཉིན་བཅུ་དྲུག་པ།
ཉིན་བཅུ་བདུན་པ།
ཉིན་བཅོ་བརྒྱད་པ།
ཉིན་བཅུ་དགུ་པ།
ཉིན་ཉི་ཤུ་པ།..
ཉིན་ཉེར་གཅིག་པ།
ཉིན་ཉེར་གཉིས་པ།
ཉིན་ཉེར་གསུམ་པ།
ཉིན་ཉེར་བཞི་པ།།
ཉིན་ཉེར་ལྔ་པ།
ཉིན་ཉེར་དྲུག་པ།
ཉིན་ཉེར་བདུན་པ།
ཉིན་ཉེར་བརྒྱད་པ།
ཉིན་ཉེར་དགུ་པ།
ཉིན་སུམ་ཅུ་པ།
ཉིན་སོ་གཅིག་པ།
ཉིན་སོ་གཉིས་པ།
(311)
(325)
(349)
(364)
(366)
(381)
(393)
(405)
(424)



དཔེ་སྐྲུན་གསལ་བཤད། །
བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འ༔
འཇུག་ངོགས་ཞེས་བྱ་བ་
འདི་ནི་ཡོངས་སུ་གྲགས་པའི་བླ་མ་དམ་པ་ཀེའུ་ཚང་འཇམ་དབྱངས་སྨོན་ལམ་མཆོག་གིས་མཛད་
པ་ཞིག་ཡིན་གཤིས། གཞུང་འདིའི་མཚན་ལ་ཡང་ཀེའུ་ཚང་ལམ་རིམ་ཞེས་ཡོངས་སུ་གྲགས་པ་དེ་
ལགས། སྤྱིར་ལམ་རིམ་གྱི་གཞུང་མང་པོ་ཡོད་པའི་ནང་ནས་འདིར་དམིགས་སུ་བསལ་བའི་ཁྱད་
ཆོས་དུ་མ་ཡོད་པ་ལས་གཙོ་བོ་ཞིག་ནི་མིའི་འཚོ་བ་དངོས་ཀྱི་ཀུན་སྤྱོད་ཀྱི་ནང་ནས་ལེགས་ཉེས་
བླང་དོར་གྱི་བསླབ་བྱ་གཙོ་བོར་སྟོན་པ་ཞིག་ཡིན་པ་ལ་ཆོས་ལ་དད་པ་ཡོད་མེད་དང་དཀོན་
མཆོག་ལ་སྐྱབས་བཅོལ་མིན་ལ་མ་བལྟོས་པར་ཚང་མས་ཉམས་སུ་བླངས་ཆོག་པའི་བསླབ་བྱ་མང་
པོ་ཡོད་པ་དག་གོ་བདེ་བ་དང་། སེམས་ལ་ཟུག་པ། ཉམས་སུ་ལེན་བདེ་བ་ལ་སོགས་པའི་ཁྱད་
ཆོས་དུ་མ་ལྡན། ལྷག་པར་འཆམ་མཐུན་སྤྱི་ཚོགས་དོན་དུ་གཉེར་བའི་དུས་སྐབས་འདི་འདྲ་ཞིག་
གི་ནང་བོད་དར་ནང་ཆོས་ཀྱི་ཀུན་སྤྱོད་རིག་པའི་གཞུང་ནས་མི་རྣམས་ལ་གསུངས་པའི་བསླབ་བྱ་
དེ་རིགས་ཀྱི་མི་མངོན་པའི་ནུས་པ་འདོན་སྤེལ་བྱེད་ཐུབ་པ་བྱེད་རྒྱུ་ནི་སྐབས་བབ་པར་དུ་སྐྲུན་
པའི་དགོས་དོན་གཙོ་བོ་ལགས། གཞན་ཡང་འདིས་དད་ལྡན་པ་དང༌། ནང་ཆོས་ལ་ཞིབ་
འཇུག་གནང་མཁན་ཚོར་ཕྱོགས་གང་ཐད་ནས་ཕན་རླབས་ཆེན་པོ་ཡོང་ངེས་ལགས།
འདིའི་ནང་
ད་བྱེད་ཚིག་གི་སྦྱོར་བའི་ཐོག་ནས་གོང་འོག་མི་མཚུངས་པའི་བྲིས་རེ་ཟུང་
འདུག་པ་དཔེར་ན། གསུང་ངོ་ཞེས་པ་དང་གསུངས་སོ་ཞེས་པ་ལ་སོགས་ནི་གཞུང་འདི་ཉིད་
དངོས་སུ་འབྲི་བཞིན་པའི་སྐབས་ཀྱི་གནས་ཚུལ་དང་འབྲེལ་བ་ཡོད་དམ་སྙམ་ནས་རང་སོར་
བཞག་ཡོད། གཞན་གྱི་དཔེ་སྒྲིག་ཞུ་ཕྱོགས་ཀྱི་ཐད་འཚམས་མིན་གྱི་གནས་ཚུལ་ཡོད་ངེས་པས་རྒྱ་
ཆེའི་ཀློག་པ་པོ་དག་ནས་ལེགས་ཉེས་བླང་དོར་གང་ལེགས་ཡོང་བའི་སྐྱབས་འཇུག་ཞུ་རྒྱུ་དང་
བཅས།
མི་རིགས་དཔེ་སྐྲུན་ཁང་ནས།



མཆོད་པར་བརྗོད་པ་དང་རྩོམ་པར་དམ་བཅའ་བ།
༄༅།། བློ་བཟང་ཐུབ་དབང་གཉིས་པ་དང་ངོ་བོ་དབྱེར་མེད་པའི་དཔལ་ལྡན་བླ་མ་དམ་པ་
ཐུགས་རྗེ་ཆེན་པོ་དང་ལྡན་པའི་ཞབས་ཀྱི་པདྨོ་ལ་དུས་ ཐམས་ ཅད་ དུ་གུས་པས་ཕྱག་འཚལ་
ལོ། ། བརྩེ་བ་ཆེན་པོས་དུས་དང་གནས་སྐབས་ཐམས་ཅད་དུ་རྗེས་སུ་བཟུང་དུ་གསོལ། སྐུ་ནི་
ངུར་སྨྲིག་གོས་ཀྱི་ཀླུབས་ཤིང་ཞི་དུལ་ཚངས་སྤྱོད་ལྡན་པའི་སྐུ། ། གསུང་ནི་གདུལ་བྱའི་བློ་དང་
འཚམས་པར་ཟབ་རྒྱས་དམ་ཆོས་སྟོན་པའི་གསུང་། ། ཐུགས་ནི་ཤེས་བྱ་ཡོངས་ལ་ཁྱབ་ཅིང་འགྲོ་
ལ་བུ་ལྟར་བརྩེ་བའི་ཐུགས། ། སྐྱབས་གསུམ་ཀུན་འདུས་དྲིན་ཅན་བླ་མའི་ཞབས་ལ་སྤྱི་བོས་ཕྱག་
བགྱིའོ། ། བློ་བཟང་རྒྱལ་ཀུན་ཡབ་གཅིག་འཇམ་དཔལ་དབྱངས།། རྣམ་གྲོལ་ཡིད་བཞིན་ནོར་
མཆོག་འགྲོ་རྣམས་ལ། ། སྩོལ་ཕྱིར་རླབས་ཆེན་སྨོན་ལམ་མཛད་བཟང་ཅན། ། ཡབ་སྲས་སྐྱེ་
ཕྲེང་ཀུན་ཏུ་སྤྱི་བོར་མཆོད། ། དྲིན་ཅན་བླ་མའི་ཞལ་གྱི་གདམས་པ་མཆོག བརྗེད་མེད་
ཉམས་ལེན་ རིང་དུ་གནས་པའི་ཕྱིར། ། གནད་དོན་བསྡུས་ཏེ་གསུང་བཞིན་འདིར་འགོད་
ཀྱི། ། དོན་འགྱུར་གཟུངས་སྤོབས་སྣང་བ་སྩལ་དུ་གསོལ། ། དེ་ལ་འདིར་བདག་ཅག་སྙིགས་
དུས་ཀྱི་སྐྱེ་བོ་མ་རུང་པ་རྣམས་འདུལ་བའི་ཕྱིར་སྲས་བཅས་རྒྱལ་བ་ཐམས་ཅད་ཀྱི་མཁྱེན་བརྩེ་ནུས་
གསུམ་གཅིག་ཏུ་བསྡུས་ནས་ངུར་སྨྲིག་གི་ཟློས་གར་བསྒྱུར་བ་མཚན་ལྡན་རྗེ་བཙུན་བླ་མ་དོན་གྱི་
སླད་དུ་མཚན་ནས་སྨོས་ཏེ་བློ་བཟང་འཇམ་དབྱངས་སྨོན་ལམ་དཔལ་བཟང་པོའི་ཞལ་སྔ་ནས་
ཀྱིས་ས་བྱི་ཟླ་བ་ལྔ་པའི་ཚེས་བཅོ་ལྔ་ནས་ཉིན་སུམ་ཅུ་སོ་གཉིས་ཀྱི་རིང་དགའ་ལྡན་རྣམ་པར་རྒྱལ་
བའི་གླིང་གི་ཤར་པ་ནོར་བུ་གླིང་པའི་ཆོས་གྲྭ་ལེགས་བཤད་ཀུན་སྒྲོག་གླིང་དུ་མཁས་མང་འདུས་པ་
རྒྱ་མཚོའི་དབུས་སུ་རྗེ་ཐམས་ཅད་མཁྱེན་པའི་གསུང་གི་ཉིང་ཁུ་ལམ་རིམ་ཆུང་བའི་བཤད་ལུང་
སྩལ་སྐབས་ཀྱི་གསུང་བཤད་ཟབ པ་འགའ་ཞིག་འབྲི་བ་ལ།
1



ཉིན་དང་པོ།
སྔོན་འགྲོའི་གསུང་བཤད་ཀྱི་སྐབས་སུ་འབྲོམ་ཆོས་ཀྱི་རྒྱལ་པོའི་གསུང་ལས།
ངོ་མཚར་བཀའ་ནི་སྡེ་སྣོད་གསུམ་པོ་སྟེ། ། གདམས་པ་སྐྱེས་བུ་གསུམ་གྱིས་མཛེས་པ་
ཡི། ། བཀའ་གདམས་ རིན་ཆེན་གསེར་གྱི་ཕྲེང་བ་འདི། ། འགྲོ་ བ་ གང་གིས་
བགྲངས་ཀྱང་དོན་ཡོད་འགྱུར། ། ཞེས་དང༌། རྗེ་ཐམས་ཅད་མཁྱེན་པའི་གསུང་
ལས། འཛམ་གླིང་མཁས་པ་ཡོངས་ཀྱི་གཙུག་གི་རྒྱན། ། སྙན་པའི་བ་དན་འགྲོ་ན་
ལྷང་ངེ་བ། ། ཀླུ་སྒྲུབ་ཐོགས་མེད་གཉིས་ལས་རིམ་བཞིན་དུ། ། ལེགས་བརྒྱུད་བྱང༌
ཆུབ་ལམ་གྱི་རིམ་པ་ནི། ། སྐྱེ་རྒུའི་འདོད་དོན་མ་ལུས་སྐོང་བས་ན། ། གདམས་པ་
རིན་ཆེན་དབང་གི་རྒྱལ་པོ་སྟེ། ། གཞུང་བཟང་སྟོང་གི་ཆུ་བོ་འདུ་བའི་ཕྱིར། །
དཔལ་ལྡན་ལེགས་པར་བཤད་པའི་རྒྱ་མཚོའང་ཡིན། ། ཞེས་པའི་ལུང་འདྲེན་པར་
མཛད་ནས། ཐར་འདོད་ཀུན་གྱི་འཇུག་ངོགས་གཅིག་པུ་ནི་རྒྱལ་བའི་བཀའ་སྡེ་སྣོད་
གསུམ་ཡིན་ཞིང༌། དེའི་དོན་མ་ལུས་པ་བདེ་བླག་ཏུ་རྟོགས་ཐབས་ཀྱི་གདམས་ངག་
མཆོག་ནི་ཇོ་བོའི་སྐྱེས་བུ་གསུམ་གྱི་ལམ་གྱི་རིམ་པ་འདི་ཁོ་ན་ཡིན་གསུངས། དེ་ལྟར་
རྒྱལ་བའི་བཀའ་གདམས་ངག་གིས་མཛེས་པར་བྱས་པའི་བཀའ་གདམས་རིན་ཆེན་
གསེར་གྱི་ཕྲེང་བ་འདི་འགྲོ་བ་གང་གིས་བགྲངས་ཀྱང་། གནས་སྐབས་མཐར་ཐུག་
གི་དོན་ཡོད་པར་འགྱུར་མོད་དུད་འགྲོ་ལ་སོགས་པའི་མི་ཁོམ་པའི་གནས་སུ་སྐྱེས་པ་
ན་བགྲང་བའི་ཐབས་མེད། རང་ཅག་རྣམས་ད་རེས་རྙེད་དཀའ་དོན་ཆེའི་མི་ལུས་
ཐོབ་དུས་འདིར་དོན་དང་བྱ་བ་གཞན་ཐམས་ཅད་དོར་ཏེ་ཐོས་བསམ་སྒོམ་གསུམ་གྱི་
སྒོ་ནས་བཀའ་གདམས་འདི་ལ་ངེས་པར་འཇུག་དགོས་གསུངས། དེ་ཡང་རྗེ་ཐམས་
ཅད་མཁྱེན་པས། སྤྱན་སྔ་རིན་ཆེན་འཕེལ་ལ་བཀའ་གདམས་ཞེས་པའི་དོན་གང་
2



ཉིན་དང་པོ།
ཡིན་ཞེས་བཀའ་འདྲི་གནང་བ་ན། སྤྱན་སྔས་རྒྱལ་བའི་བཀའ་ལས་ཡི་གེ་ན་གཅིག་
ཀྱང་འདོར་དུ་མེད་པར་གང་ཟག་གཅིག་འཚང་རྒྱ་བའི་གདམས་ངག་ཏུ་གོ་བས་ན་
བཀའ་གདམས་པ་ཟེར་ཞུས་པས། རྗེ་ཡང་ཐུགས་ཡིད་འཕྲོག་པའི་ཚུལ་མཛད་དེ་
ཚོགས་ཆོས་ཀྱི་དབུས་སུ་ཡང་དེ་རིང་ངེད་ལ་སྤྱན་སྔས་བློ་བསྐྱེད་ཆེན་པོ་སྦྱིན་ཞེས་
མཉེས་མཉེས་མཛད། དེ་འདྲའི་བཤད་བྱའི་ཆོས་འདི་ཁུངས་བཙུན་པར་བསྟན་
པའི་སྒོ་ནས་ངོས་བཟུང་བ་ལ། འཛམ་གླིང་མཁས་པ་ཞེས་པ་ནས། ལེགས་བརྒྱུད་
བྱང་ཆུབ་ལམ་གྱི་རིམ་པ་ནི། ། ཞེས་པའི་བར་གསུངས། སྐྱེ་རྒུའི་རེ་བ་མ་ལུས་པ་
སྐོང་བས་འབྲས་བུ་དོན་ཆེ་བར་བསྟན་པའི་ཕྱིར། སྐྱེ་རྒུའི་འདོད་དོན་ཞེས་སོགས་
ཚིག་རྐང་གཉིས་གསུངས། ཆོས་འདིའི་བརྗོད་བྱ་རྒྱ་ཆེ་ཞིང་འདུས་ཆེ་བས་ཀུན་གྱི་
ཡུལ་མིན་ ཞིང་ ལེགས་ པར་ བཤད་ པ་ ཐམས་ ཅད་ ཀྱི་ མཆོག་ ཏུ་ བསྟན་ པའི་ ཕྱིར།
གཞུང་བཟང་སྟོང་གི་ཆུ་བོ་ཞེས་སོགས་ཚིག་རྐང་གཉིས་གསུངས། དེ་ཡང་གཉིས་
མེད་ཀྱི་ཡེ་ཤེས་ལ་སོགས་པའི་བརྗོད་བྱ་ཁྱད་པར་ཡོངས་སུ་རྫོགས་པའི་དཔལ་དང་
ལྡན་པས་ན་ལམ་རིམ་འདི་ལ་དཔལ་ལྡན་ལེགས་པར་བཤད་པ་ཞེས་གསུངས་པ་ཡིན་
ཚུལ་སོགས་ཀྱི་གསུང་བཤད་ཤིན་ཏུ་རྒྱས་པར་སྩལ། དངོས་གཞིའི་གསུང་བཤད་རྗེ་
བཙུན་དམ་པ་ཐུགས་རྗེ་ཆེན་པོ་དང་ལྡན་པ་ཞེས་སོགས་ཀྱི་ཕྱག་མཛད་ཡུལ་གྱི་བླ་མ་
ནི་ལྷོ་བྲག་མཁན་ཆེན་ནམ་མཁའ་རྒྱལ་ མཚན་དང༌། གྲྭ་སྐོར་མཁན་ཆེན་ཆོས་
སྐྱབས་བཟང་པོ་སོགས་ཆོས་འདིའི་རྩ་བརྒྱུད་ཀྱི་བླ་མ་གོང་མ་རྣམས་ཡིན་གསུངས།
མི་མཇེད་ཞིང་གི་ཞེས་པ་ནས། གུས་པས་བཏུད་ནས་ཞེས་པའི་བར་གྱིས། ཐུབ་
དབང་བྱམས་འཇམ་དབྱངས་ཀླུ་སྒྲུབ་ཐོགས་མེད་བཅས་ལ་ཐོག་མར་མཆོད་བརྗོད་
མཛད་པ་ཡིན། མི་མཇེད་ཞིང་གི་ཞེས་པའི་དོན་ནི། མདོ་ལས་འདོད་ཆགས་ཀྱིས་
མི་མཇེད་ཅེས་སོགས་གསུངས་པ་ལྟར་མི་མཇེད་ཅེས་པ་བཟོད་པའི་དོན་ཡིན་པར་བུ་
སྟོན་ཆོས་འབྱུང་དུ་གསུངས། དེ་ཡང་སངས་རྒྱས་གཞན་གྱི་གདུལ་བྱ་དང་མི་འདྲ་
3



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བར་ཞིང་འདིའི་གདུལ་བྱ་རྣམས་འདོད་ཆགས་བཟོད། ཞེ་སྡང་བཟོད། གཏི་མུག་
བཟོད་ ཅེས་ པའི་ དོན་ ཡིན། དེ་ ནི་ བདག་ ཅག་ གི་ རྗེ་ བཙུན་ རྩ་ བའི་ བླ་ མ་
རྣམ་གྲོལ་རིན་པོ་ཆེའི་གསུང་རྒྱུན་དུ་ཆགས་སོགས་དེ་དག་ལ་མི་ཞེད་པའི་དོན་ཡིན་
གསུངས་ཏེ་གནད་གཅིག་པར་འདུག་གསུངས། གོང་གི་རྩ་བའི་ཚིག་ཕྲོས་ཟབ་མོ་ལྟ་
བ་དང་ཞེས་པ་ནས། མདོར་བསྡུས་ཚུལ་གྱིས་འདིར་ནི་བཤད་པར་བྱ། ཞེས་པའི་
བར་གྱི་ཕྱི་རབས་ཀྱི་གདུལ་བྱ་རྣམས་ལམ་རིམ་ལ་འཇུག་པ་བདེ་བའི་ཕྱིར་དུ་ལམ་
རིམ་ཆེན་མོ་ལས་སླར་ཡང་ཚིག་དོན་གྱི་སྤྲོས་པ་མདོར་བསྡུས་ཏེ་ལམ་གྱི་དམིགས་རྣམ་
ལ་ཤིན་ཏུ་འགྲིལ་བའི་ལམ་རིམ་ཆུང་ངུ་འདི་བཤད་པར་དམ་བཅའ་མཛད་པ་ཡིན།
འདིར་རྒྱལ་བའི་གསུང་རབ་ཐམས་ཅད་ཀྱི་གནད་བསྡུས་པ་ཞེས་སོགས་ཀྱི་སྐབས།
ལམ་སྒྲོན་འགྲེལ་པ་དང་བཅས་པ་འདིས་གསུང་རབ་ཀུན་གྱི་ཚིག་དོན་མཐའ་དག་
ལམ་གཙོ་རྣམ་གསུམ་གྱི་ཉམས་ལེན་དུ་བསྒྲིལ་ནས་བསྟན་པས་ན་གསུང་རབ་ཐམས་
ཅད་ཀྱི་གནད་བསྡུས་པ་དང༌། དེ་ཤིང་རྟ་ཆེན་པོ་གཉིས་ཀྱིས་འགྲེལ་བྱེད་གཞན་ལ་
མ་ལྟོས་པར་གསལ་བར་ཕྱེ་བས་དེ་གཉིས་ཀྱི་ལམ་སྲོལ་ཞེས་བྱ། ཐེག་པ་ཆེན་པོ་སྤྱིའི་
ཆོས་ཡིན་པས་སྐྱེ་བོ་མཆོག་གི་ཆོས་ལུགས་ཞེས་བྱ་ཞིང་། འདི་ནི་སྐྱེས་བུ་གསུམ་གྱི་
ལམ་ཐམས་ཅད་གང་ཟག་གཅིག་གི་ཉམས་ལེན་དུ་མ་ཚང་བ་མེད་པར་བསྡུས་པ་ཞིག་
ཡིན་པས་ལམ་རིམ་འདིའི་སྒོ་ནས་སྐལ་ལྡན་སངས་རྒྱས་ཀྱི་སར་འཁྲིད་ཚུལ་ནི་གང་
བཤད་བྱའི་ཆོས་སུ་གསུངས་པས་སློབ་མ་རྣམས་ཀྱིས་ཀྱང་གནས་སྐབས་མཐར་ཐུག་
གི་དོན་གང་འདོད་ཀྱང་ཆོས་འདི་ཁོ་ན་ལ་ཉན་བསམ་སྒོམ་གསུམ་བྱ་དགོས་པར་ངེས་
ཤེས་བརྟན་པོ་རྙེད་པ་ཞིག་ཐོག་མར་ཤིན་ཏུ་གལ་ཆེ་གསུངས། དེ་ནས་རྩ་བའི་ས་
བཅད་བཞིའི་དང་པོ་མཛད་པ་པོའི་ཆེ་བ་བསྟན་པའི་སྐབས་སུ། གདམས་ངག་འདི་
སྤྱིར་རྗེ་བཙུན་བྱམས་མགོན་གྱི་མངོན་པར་རྟོགས་པའི་རྒྱན་གྱི་གདམས་ངག་ཡིན་ལ།
ཞེས་པས་སྤྱིར་གདམས་ངག་འདི་རྗེ་བཙུན་བྱམས་མགོན་གྱིས་མཛད་པར་བསྟན་ཏེ།
4



ཉིན་དང་པོ།
དེ་ཡང་མངོན་རྟོགས་རྒྱན་དུ། ཤེས་རབ་ཕ་རོལ་ཕྱིན་པ་ནི། དངོས་པོ་བརྒྱད་ཀྱིས་
ཡང་དག་བཤད། ། ཅེས་དངོས་སུ་གསུངས་ནས། དོན་གྱི་ཐོབ་པ་ལ། ཤེས་རབ་
ཕ་རོལ་ཕྱིན་པ་ནི། དངོས་པོ་དྲུག་གིས་ཡང་དག་བཤད། ། ཅེས་པ་དང༌། ཡང་
ཤེས་རབ་ཕ་རོལ་དུ་ཕྱིན་པ་ནི། དངོས་པོ་གསུམ་གྱིས་ཡང་དག་བཤད།
ཅེས་
འབྱུང་། དེའི་དང་པོ་དངོས་པོ་བརྒྱད་ངོས་བཟུང་བའི་ཕྱིར། རྣམ་ཀུན་མཁྱེན་
ཉིད་ལམ་ཤེས་ཉིད། ། ཅེས་པ་ནས། ཆོས་ཀྱི་སྐུ་དང་དེ་རྣམས་བརྒྱད་ཅེས་པའི་
བར་གསུངས། དངོས་པོ་དྲུག་ངོས་བཟུང་བའི་ཕྱིར། མཚན་ཉིད་དེ་ཡི་སྦྱོར་བ་
དང༌། ། ཞེས་པ་ནས། དོན་བསྡུས་གཞན་ཏེ་རྣམ་པ་དྲུག་ཅེས་པའི་བར་གསུངས།
ཡང་དངོས་པོ་གསུམ་ངོས་བཟུང་བའི་ཕྱིར། ཡུལ་ནི་རྣམ་པ་གསུམ་པོ་རྒྱུ། ། ཞེས་
པ་ནས། དོན་བསྡུས་གཞན་ཏེ་རྣམ་པ་གསུམ། ། ཞེས་པའི་བར་གསུངས་ཏེ། དེ་
ལྟར་ཡུམ་གྱི་མདོ་དོན་མངོན་རྟོགས་བརྒྱད་དང༌། དྲུག་དང་། གསུམ་དུ་བསྡུས་
ཚུལ་གསུམ་ལས་ལམ་རིམ་གྱི་ཁྲིད་ཚུལ་འདི་ནི་དོན་བསྡུས་གསུམ་པའི་མན་ངག་ཡིན་
ཏེ། མི་རྟག་སྡུག་བསྔལ་ལ་སོགས་པའི་མཁྱེན་གསུམ་གྱི་རྣམ་པ་ནི་ཡུལ་དང་།
འབྱུང་བྱང་སེམས་ལ་སོགས་སྦྱོར་བཞིའི་བདག་ཉིད་ཀྱི་སྒོམ་ནི་རྒྱུ་དང་། རྫོགས་
བྱང་ལ་སོགས་པའི་ཆོས་སྐུ་འཕྲིན་ལས་དང་བཅས་པ་ནི་འབྲས་བུར་བསྟན་པའི་སྒོ་
ནས་ཁྲིད་པས་སོ། ། དེའི་ཕྱིར་ལམ་སྒྲོན་འདི་མངོན་རྟོགས་རྒྱན་གྱི་མན་ངག་ཏུ་
བཞག་པ་ཡིན་ཞེས་དོན་གྱི་སླད་དུ་མཚན་ནས་སྨོས་ཏེ་བདག་གི་མཁན་རིན་པོ་ཆེ་རྭ་
སྒྲེང་ཁྲི་ཆེན་རྡོ་རྗེ་འཆང་གིས་གསུངས་པ་ཡིན་ཞིང་། ནག་ཚོ་ལོ་ཙྪ་བས་ཀྱང་ལམ་
སྒྲོན་འདི་ཤེས་རབ་ཀྱི་ཕ་རོལ་ཏུ་ཕྱིན་པའི་སྒྲུབ་ཐབས་ཡིན་གསུངས། དེས་ན་ཁྱེད་
གདན་ས་ཆེན་པོའི་འཆད་ཉན་མཁན་རྣམས་ཀྱིས་བླུན་པོ་ཅི་ཡང་མི་ཤེས་པའི་ལུགས་
སྲོལ་ལྟར་ལམ་རིམ་ཞེས་པ་གླེགས་བམ་འདི་གཅིག་པུ་ལ་གོ་ཞིང་པོ་ཏི་སོ་སོ་ཡིན་པ་
ཙམ་རྒྱུ་མཚན་དུ་བྱས་ནས་གཞུང་དང་མན་ངག་ཚད་ལྡན་རྣམས་ནང་འགལ་དུ་
ངེས་
5



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འཛིན་པ་ནི་རང་གཞན་གྱི་ཕན་བདེའི་རྩ་བ་རྒྱལ་བའི་བསྟན་པ་ལ་ཤིན་ཏུ་གནོད་
ཚབ་ཆེ་བས་དེ་ལྟར་མི་མཛད་པར། རྗེ་ཐམས་ཅད་མཁྱེན་པའི་ཐུན་མོང་མ་ཡིན་
པའི་ཕྱག་སྲོལ་དབུ་ཕར་འདུལ་མཛོད་སོགས་གཞུང་ཆེན་མོ་རྣམས་ལ་སྦྱངས་པ་མི་
དམན་ཞིང༌། དེ་ཡང་ཁ་སྦྱང་དང་བཤད་ཡམ་ཙམ་མ་ཡིན་པར་རང་རྒྱུད་འདུལ་
ཐབས་སུ་གོ་ནས་ཇི་ཙམ་སྦྱངས་པ་ཆེ་བ་དེ་ཙམ་གྱིས་གཞུང་ཆེན་མོ་ཐམས་ཅད་
གདམས་ངག་ཏུ་འཁྱེར་ཤེས་པ་ཞིག་ཅི་ནས་མཛད་དགོས་ཚུལ་སོགས་ཤིན་ཏུ་གཅེས་
པའི་བཀའ་སློབ་ཀྱང་ནན་ཏན་མཛད། ཁྱད་པར་དུ་འདིའི་གཞུང་ནི་བྱང་ཆུབ་ལམ་
གྱི་སྒྲོན་མ་ཡིན་པས་དེ་མཛད་པ་པོ་ཉིད་འདིའི་ཡང་མཛད་པ་པོའོ་ཞེས་པའི་སྐབས་
སུ། རྗེ་ཉིད་ཇོ་བོ་རྗེ་དང་ཐུགས་རྒྱུད་གཅིག་པའི་རྒྱུ་མཚན་གྱིས་མཛད་པ་པོ་གཅིག་
པར་གསུངས་ཞེས་བཞེད་པ་ཡང་འདུག་སྟེ། དོན་དུ་ལམ་རིམ་འདིའི་བཤད་བྱ་རྩ་
བའི་གཞུང་ནི་ལམ་སྒྲོན་ཡིན་པས་ཞེས་རྒྱུ་མཚན་དུ་གསུངས་པས་ཇོ་བོ་རྗེ་ནི་ལམ་
སྒྲོན་ལ་བརྟེན་པའི་ལམ་རིམ་ ཐམས་ཅད་ཀྱི་མཛད་པ་པོ་ཡིན་བྱས་ཆོག་གསུངས།
དེ་ཡང་སློབ་དཔོན་ཆེན་པོ་དཱི་པཾ་ཀ་ར་ཤྲཱི་ཛྙཱ་ན་མཚན་གཞན་དཔལ་ལྡན་ཨ་ཏི་ཤ་ཞེས་
ཡོངས་སུ་གྲགས་པ་སྟེ་ཞེས་སོགས་ཀྱི་སྐབས་སུ། རབ་འབྱམས་གསུང་རབ་ཀུན་ལ་
བལྟ་བའི་མིག་དང༌། སྐལ་བཟང་ཐར་པར་འགྲོད་པའི་འཇུག་ངོགས་མཆོག་ནི་བྱང་
ཆུབ་ལམ་སྒྲོན་ཡིན་ལ། དེ་མཛད་པ་པོ་ཇོ་བོ་ཆེན་པོ་ལ་རྒྱ་གར་དུ་རབ་བྱུང་མཛད་
དུས་དཱི་པཾ་ཀ་ར་ཤྲཱི་ཛྙཱ་ན་ཞེས་མཚན་གསོལ་ཞིང༌། དེ་བོད་སྐད་དུ་བསྒྱུར་ན་དཔལ་
མར་མེ་མཛད་ཡེ་ཤེས་ཞེས་པ་ཡིན། བོད་དུ་ཕེབས་ནས་ལྷ་བླ་མ་བྱང་ཆུབ་འོད་ཀྱིས་
ཨ་ཏི་ཤ་ཞེས་མཚན་གསོལ། དེ་ནི་ཕུལ་བྱུང་ཞེས་པ་ཡིན་ཚུལ་སོགས་རྣམ་ཐར་སྤྱི་
དང་། ཁྱད་པར་དུ་གྲོ་ལུང་པས། རྒྱལ་བའི་མདུན་ན་རྒྱལ་སྲས་བཟང་པོ་སྐྱོང་། །
ཞེས་གསུངས་པ་ལྟར་སངས་རྒྱས་འཇིག་རྟེན་དུ་བྱོན་པའི་དུས་སུ། ཇོ་བོ་འདི་ཁྱིམ་
པའི་ཚུལ་འཛིན་པའི་བྱང་ཆུབ་སེམས་དཔའ་བཟང་པོ་སྐྱོང་དུ་གྱུར་པ་དང༌། དེ་
6



ཉིན་དང་པོ།
ནས་སྐྱེ་རབས་ཉི་ཤུ་རྩ་གཉིས་ཙམ་ནི་ཡབ་སྲས་གཉིས་ཀའི་རྣམ་ཐར་བཀའ་གདམས་
གླེགས་བམ་རིན་པོ་ཆེ་ལས་འབྱུང་བ་ལྟར་དང༌། སྐུ་ཚེ་འདིའི་དབང་དུ་བྱས་ན་མང་
བཀུར་བའི་རྒྱལ་ རབས་ སུ་གླེང་བའི་ཡབ་ཟ་ཧོར་རྒྱལ་ པོ་དགེ་བའི་དཔལ་དང༌།
ཡུམ་དཔལ་ མོ་ འོད་ ཟེར་ ཅན་གཉིས་ལ་སྲས་གསུམ་ མངའ་ བའི་ འབྲིང་ པོར་ སྐུ་
འཁྲུངས། བོད་རྒྱལ་པོའི་གདུང་རབས་ཀྱང་མང་བཀུར་བར་འདོད་པས་ངོ་བོ་དང་།
ལྷ་བླ་མ་ཡེ་ཤེས་འོད་གཉིས་གདུང་དང་མཚན་གཅིག་པ་ཡིན། འཁྲུངས་མ་ཐག་
རྒྱལ་པོའི་ཁབ་ ཏུ་ མེ་ ཏོག་གི་ཆར་བབས། འཇའ་ཚོན་ གྱི་གུར་ཕུབ། ལྷའི་ གླུ་
དབྱངས་སྐྱེ་བོ་ཡོངས་ཀྱིས་ཐོས་པ་བྱུང༌། དེའི་ཚེ་ཐོག་མཚམས་ནས་མེ་ཏོག་ཨུཏྤ་
ལའི་ཆུན་པོ་ཞིག་སྐྱེས་པ་ཡབ་ཡུམ་སོགས་ཀུན་གྱིས་མཐོང་། ཇོ་བོ་རང་གིས་སྒྲོལ་
མའི་ཞལ་གཟིགས། འཁྲུངས་ནས་ཟླ་བ་བཅོ་བརྒྱད་སོང་བ་ན་ཕོ་བྲང་དེའི་བྱང་
ཕྱོགས་ན་བི་ཀྲ་མ་ནི་ཕུར་ཞེས་པའི་གཙུག་ལག་ཁང་དུ་མཆོད་རྫས་དཔག་ཏུ་མེད་པ་
དང༌། ཡབ་ཡུམ་བློན་འབངས་བཅས་ཤིང་རྟ་ལྔ་བརྒྱར་ཞུགས་ཏེ་མཆོད་པ་འབུལ་
དུ་ཕེབས། ཇོ་བོས་རྟེན་ལ་ཕྱག་འཚལ་མཛད་ཅིང་། བདག་ནི་དལ་འབྱོར་མི་
དབང་ལུས་ ཐོབ་ ཅིང༌། ། སྐྱོན་ མེད་ དབང་ པོས་ དཀོན་ མཆོག་ གསུམ་ འབྲང་
ཞིང༌། ། རྟག་ཏུ་གུས་པས་དཀོན་མཆོག་སྤྱི་བོར་བླང༌། ། དེ་རིང་ཉིད་ནས་སྐྱབས་
གནས་མཛད་དུ་གསོལ། ། ཞེས་གསུངས་པས། ཐམས་ཅད་ཡ་མཚན་སྐྱེས་ཏེ་སྐྱེས་
བུ་དམ་པ་ཡིན་པར་ཁ་ཚོན་བཅད། དེ་ནས་ལོ་གསུམ་ལོན་པ་ན་རྩིས་དང་སྒྲ་ལ་
མཁས། ལོ་དྲུག་ལོན་པའི་དུས་སུ་ད་ལྟ་རང་རེའི་གནས་བརྟན་དགེ་བཤེས་བགྲེས་
པོ་རྣམས་ཀྱིས་བསྒྲུན་དུ་མེད་པའི་ཕྱི་ནང་གི་ཁྱད་པར་འབྱེད་ཐུབ་པའི་བློ་གྲོས་དང་
སྐྱབས་འགྲོའི་རྟོགས་པ་ཐུགས་ལ་འཁྲུངས། དེ་ནས་བཟུང་དགུང་ལོ་བཅུའི་བར་དུ་
སྐྱབས་འགྲོ་དང་བསྙེན་གནས། མཆོད་སྦྱིན་ཕྱག་དཔེ་གཟིགས་པ་སོགས་དམ་པའི་
སྤྱོད་པ་ཤ་སྟག་མཛད། དགུང་ལོ་བཅུ་གཅིག་ལོན་པ་ན། རྒྱལ་པོ་མུ་ཁྱུད་འཛིན་གྱི་
7



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བུ་མོ་སོགས་བཙུན་མོར་འོས་པའི་བུ་མོ་ཉི་ཤུ་རྩ་གཉིས་ཙམ་རྒྱུན་ཆ་སྣ་ཚོགས་ཀྱིས་
སྤྲས་ཏེ། ཡབ་ཡུམ་བློན་འབངས་ཀྱིས་རྒྱལ་བུའི་སྤྱན་སྔར་འཁོད་དུ་བཅུག་ཀྱང་།
དེའི་ཚེ་མཁའ་འགྲོ་མའི་(སྒྲོལ་མ་ཡང་ཟེར་) སྤྲུལ་པ་བུ་མོ་སྔོ་སངས་མ་ཞིག་གིས། །
ལྷ་ཅིག་ མ་ ཆགས་ མ་ ཆགས་ སྐལ་ བ་ ཅན། འདམ་བུའི་ཚལ་དུ་ གླང་ པོ་ བྱིང་བ་
ལྟར། ། འདོད་པའི་འདམ་འདིར་དཔའ་བོ་ཁྱོད་བྱིང་ན། ། ཚུལ་ཁྲིམས་གོས་ཅན་
བསྣུབས་པར་མི་འགྱུར་རམ། ། ཞེས་སོགས་སྨྲས་ནས་རྒྱལ་སྲིད་ལ་མ་ཆགས་པར་
བསྐུལ་བ་དང༌། རྒྱལ་བུ་རང་ཡང་མཉེས་ཏེ། སྔོན་ཚེ་རྒྱལ་བུ་གཞོན་ནུ་དོན་གྲུབ་
ཀྱིས། ། བཙུན་མོ་དྲུག་ཁྲི་སྤངས་ནས་ཐར་པ་བསྒྲུབས། ། ཞེས་སོགས་གསུངས།
དེ་ནས་མ་འགྱངས་པར་རྒྱལ་བུ་རྟ་པ་བརྒྱ་དང་སུམ་ཅུར་བཅས་དམག་གི་ཆས་སུ་
ཞུགས་ཏེ་ཐབས་མཁས་ཀྱི་མཛད་པས་རི་བྲག་བསྐོར་བ་ལྟར་མཛད་ནས་དོན་དུ་བླ་མ་
འཚོལ་དུ་བྱོན་པས་རི་བྲག་གཅིག་ན་བྲམ་ཟེ་ཛེ་ཏཱ་རི་བཞུགས་པ་དང་མཇལ། དེས་
སྐྱབས་སེམས་གནང་ནས་ནཱ་ལནྡྲར་ ཐོགས་མེད་ནས་འབྲེལ་བའི་བླ་མ་བྱང་ཆུབ་
བཟང་པོ་ཡོད་དེར་སོང་གསུངས། དེ་ནས་བླ་མ་བྱང་ཆུབ་བཟང་པོ་དང་མཇལ།
རིན་པོ་ཆེའི་མཆོད་པས་མཉེས་པར་མཛད། བླ་མས་མཉམ་གཞག་མཛད་ནས་སྒོ་
གསུམ་བྱིན་གྱིས་བརླབས། སེམས་བསྐྱེད་ཀྱི་གདམས་པ་མང་དུ་གནང༌། དེས་བླ་
མ་རིག་པའི་ཁུ་བྱུག་གི་དྲུང་དུ་བཏང་། དེ་ནས་ཀྱང་སེམས་བསྐྱེད་དང་གདམས་པ་
གནང་ནས་སྔོན་གྱི་བླ་མ་ཨ་ཝ་དྷུ་ཏི་པ་མཇལ་དུ་བཏང༌། དེ་དང་མཇལ་བ་ན་བླ་
མས་དེ་རིང་རྒྱལ་པོའི་ཁབ་ཏུ་སོང་། ཁྱིམ་གྱི་ཉེས་དམིགས་ལྟོས་ལ་ཤོག་གསུངས།
དེ་ལྟར་ཕེབས་པ་ན་ཡབ་ཡུམ་དགྱེས་ནས། ཟླ་བའི་ སྙིང་ པོ་ ཁྱོད་ཀྱིས་ གང་དུ་
ཕྱིན། ། དུབ་པར་མ་གྱུར་རམ། ཤེས་པ་མ་སྐྱོའམ། སླེབ་པ་ལེགས། ཞེས་ཞུས་པ་
དང་ལན་དུ། ཐུབ་པའི་སྐྱབས་གནས་བླ་མ་འཚོལ་དུ་ཕྱིན། རི་བྲག་དག་ཏུ་དབེན་
གནས་འཚོལ་དུ་ཕྱིན། ། གང་དུ་ཕྱིན་ཡང་འཁོར་བའི་ཉེས་དམིགས་མཐོང་། ། སུ་
8



ཉིན་དང་པོ།
དང་འགྲོགས་ཀྱང་འཁོར་བའི་ཉེས་དམིགས་བཤད། ། ཇི་ལྟར་བྱས་ཀྱང་ཤེས་པ་མ་
ཕེབས་པས། ། གོ་སྐབས་ཕྱེ་ཞིག་བདག་ནི་ཆོས་ལ་འགྲོ ། ཞེས་གསུངས་པ་དང་།
ཡབ་ཡུམ་གྱིས། འཁོར་བས་སྐྱོ་ན་རྒྱལ་སྲིད་བཟུང་ལ་དཀོན་མཆོག་ལ་མཆོད་པ།
དབུལ་ཕོངས་ལ་སྦྱིན་པ། གཙུག་ལག་ཁང་བཞེངས་ལ། དགེ་འདུན་སྤྱན་འདྲེན་
པ་སོགས་བྱས་ན་ཀུན་ཏུ་བདེ་བར་འགྱུར་ཚུལ་ཞུས་པས་ན་ངེད་ཀྱིས་འཁོར་བ་འདི་
ལ་ཆེར་ བལྟས་ པས། རྒྱལ་ སྲིད་ ལ་ ཆགས་ པའི་ སྣང་ བ་ ནི་ རྡུལ་ ཙམ་ ཡང་ མི་
གདའོ། ། གསེར་གྱི་ཕོ་བྲང་དང་བཙོན་ར་ལ་ཁྱད་མེད། བཙུན་མོ་དང་བདུད་ཀྱི་
བུ་མོ་ལ་ཁྱད་མེད། ཁ་ཟས་མངར་གསུམ་དང་ཁྱི་ཤ་རྣག་ཁྲག་ལ་ཁྱད་མེད། དར་
ཟབ་གོས་རྒྱན་གྱིས་མཛེས་པ་དང་མི་གཙང་ཁྲོད་དུ་ལ་བ་གྱོན་པ་ལ་ཁྱད་པར་ཅུང་
ཟད་ཀྱང་མི་གདའ་བས་ད་ནགས་སུ་བསམ་གཏན་སྒོམ་དུ་འགྲོ ། ཉི་མ་དེ་རིང་ང་
ལ་ཤ་དང་འོ་མ་སྦྲང་རྩི་བུ་རམ་ཅུང་ཞིག་ཐུགས་ལ་ཐོགས། རྗེ་བཙུན་ཨ་ཝ་དྷུ་ཏིའི་
དྲུང་དུ་འགྲོ་གསུངས་ནས་གླུར་བླངས་པ་དང༌། ཡབ་ཡུམ་གཉིས་ཀྱིས་གང་འདོད་
བྱེད་དུ་གནང་། དེ་ནས་རྟ་པ་སྟོང་དང་བཅས་ནགས་སུ་ཕེབས། ཨ་ཝ་དྷུ་ཏི་པའི་
ཞབས་ལ་གཏུགས། དེས་སེམས་བསྐྱེད་ཐེག་ཆེན་དབང་བསྐུར་ཡང་མཛད། རི་
ནག་པོའི་གཙུག་ལག་ཁང་དུ་དཔལ་ལྡན་རཱ་ཧུ་ལའི་དྲུང་དུ་སོང་། དེ་ཡང་སྔོན་གྱི་བླ་
མ་ཡིན་གསུངས། དེ་ནས་བླ་མ་རཱ་ཧུ་ལའི་དྲུང་དུ་བྱོན་པ་ན། བླ་མ་རྒྱུད་གསུང་
གིན་ཡོད་པས་ཚུར་གཟིགས། ཆོས་འདོད་ནས་འོངས་པ་མཁྱེན་ཡང་སྡིགས་ར་བྱ་
བའི་ཕྱིར་རྒྱལ་བུའི་སྟེང་དུ་ཐོག་ཅིག་ཕབ་པ་ན། ཐོག་དེ་མུ་སྟེགས་ནག་པོའི་མཆོད་
རྟེན་རེ་ལ་སོང་། འཁོར་གྱི་རྣལ་འབྱོར་པ་རྣམས་ཀྱིས་བླ་མ་ལ་སུ་ཡིན་ཞུས་པས།
འདི་སྐྱེ་བ་ལྔ་བརྒྱ་ལྔ་བཅུ་རྩ་གཉིས་སུ་མཁས་པའི་པཎ་ཆེན་དུ་ལེགས་པར་བརྒྱུད་པ།
དེང་སང་བྷཾ་ག་ལར་ཆོས་རྒྱལ་དགེ་བ་དཔལ་གྱིས་སྲས་སུ་གྱུར་ཀྱང༌། རྒྱལ་སྲིད་ལ་མ་
ཆགས་པར། དཀའ་བ་སྤྱོད་པར་འདོད་པ་ཡིན་འདུག་གསུངས་པས་ཀུན་ངོ་མཚར་
9



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
སྐྱེས་ནས་བཞེངས་ཏེ་བསུ་བ་བྱས། མཇལ་མ་ཐག ། བླ་མ་དམ་པ་གསན་དུ་
གསོལ། ཁྱིམ་ནས་བྱུང་སྟེ་ཐར་པ་སྒྲུབ་འདོད་ཀྱང༌། འདི་ལྟར་གྲགས་པའི་རིགས་
བརྒྱུད་ཐོབ་པ་ཡིས། ། བྷང་ག་ལ་རུ་ཁོ་བོ་འཆིང་ཉེན་གདའ། ། ཛེ་ཏཱ་རི་དང་བྱང་
ཆུབ་བཟང་པོ་དང་། ། རིག་པའི་ཁུ་བྱུག་ཨ་ཝ་དྷུ་ཏི་པ། ། དངོས་གྲུབ་བརྙེས་པའི་
བླ་མ་བསྟེན་གྱུར་ཀྱང་། ། ད་དུང་རྒྱལ་སྲིད་གནས་ལས་གྲོལ་མ་གྱུར། ། ད་ནི་བླ་མ་
ཁྱེད་ཀྱི་དྲུང་དུ་བཏང༌། ། བདག་ལ་ཐེག་ཆེན་སེམས་བསྐྱེད་དབང་བསྐུར་གྱིས། །
ངེས་པར་འཆིང་བ་འདི་ལས་བསྒྲལ་དུ་གསོལ། ཞེས་ཞུས་པས་ཉིན་ཞག་བཅུ་
གསུམ་བར་དུ་དགྱེས་བཞིན་དུ་རྒྱལ་བུ་གཅིག་པོ་ལ་ཡི་དམ་དགྱེས་པ་རྡོ་རྗེའི་དབང་
བསྐུར་གདམས་ངག་རྗེས་ཀྱི་བར་དུ་ཚང་བར་གནང༌། གསང་མཚན་ཡེ་ཤེས་གསང་
བའི་རྡོ་རྗེར་བཏགས། དེ་ནས་བླ་མ་རཱ་ཧུ་ལས། འཇིག་པའི་གྲུབ་ཐོབ་ཕོ་མོ་གཅེར་
བུ་བརྒྱད་ལ་རྒྱལ་བུ་འདིའི་ཕྱི་འབྲང་བྱས་ནས་བྷངྒ་ལར་སོང་། ཡབ་རྒྱལ་པོའི་
བསམ་པ་བསྒྱུར། རྒྱལ་བུ་འདི་རྒྱལ་སྲིད་ཕྲོལ་ལ་བླ་མ་ཨ་ཝ་དྷུ་ཏིའི་དྲུང་དུ་སླར་སྐྱོལ་
གསུངས། རྒྱལ་བུས་ཀྱང་དེའི་ཚེ་ཧེ་རུ་ཀའི་ཆས་མཛད་ནས་ཕེབས་པས་ཕོ་བྲང་གི་
ཉེ་འཁོར་དུ་སླེབས་པའི་ཚེ། ཀུན་གྱིས་བལྟས་པས་ངོ་ཡང་ཤེས། འཇིགས་པ་ཡང་
སྐྱེས་ཟླ་བ་གསུམ་དུ་སྨྱོ་སྤྱོད་བསྐྱངས་བས་རྣལ་འབྱོར་ཕོ་མོ་རྣམས་མཆོད་ ཅིང་
བརྒྱུགས། ཀུན་གྱིས་རྒྱལ་སྲིད་སྤོང་བར་ཁ་ཚོན་བཅད། ཐམས་ཅད་འཕྲེང་ཞིང་
རང་སར་མཆི་མ་འབྱིན། ། ལྷག་པར་དུ་ཡབ་ཀྱི་ཞལ་ནས། ཨེ་མ་བུ་ཁྱོད་ལེགས་
པར་བཙས་པའི་ཚེ། ། ཡ་མཚན་ལྟས་མཐོང་རྒྱལ་སྲིད་འཛིན་སྙམ་ནས། ། དགའ་
བའི་སེམས་ཀྱིས་ཡིད་དབང་སོས་པར་གྱུར། ། ད་ནི་ནགས་ཁྲོད་བསྟེན་བློ་ཇི་ལྟར་
ལགས། ། ཞེས་གསུངས་པ་དང༌། རྒྱལ་བུས་དེའི་ལན་དུ། ཅི་གསུང་བདག་གིས་
རྒྱལ་སྲིད་བཟུང་གྱུར་ན། ། ཚེ་འདིར་ཡུད་ཙམ་ཡབ་དང་འགྲོགས་མོད་ཀྱང༌། ། སྐྱེ་
བ་གཏན་དུ་ཕ་བུར་མི་ཤེས་ཤིང༌། ། ཕན་གནོད་མེད་ན་ཤིན་ཏུ་མཚང་བ་ཡིན། །
10



ཉིན་དང་པོ།
བདག་གིས་
ཤེས་རྒྱལ་སྲིད་ཆེན་པོར་རབ་སྤངས་ནས། ། ངེས་པར་རྣམ་གྲོལ་བྱང་ཆུབ་
ལམ་སྒྲུབ་ན། ། སྐྱེ་བ་གཏན་དུ་དགའ་བདེ་འགྲོགས་སུ་འོང་། ། དེ་ཕྱིར་བདག་ལ་
གོ་སྐབས་སྩལ་དུ་གསོལ། ། ཞེས་ཞུས་པ་དང་། ཡུམ་གྱི་ཞལ་ནས། ཅི་ཕན་བུ་འདི་
ཤིན་ཏུ་འཕྲེང་ན་ཡང༌། ། སྐྱེ་དགུ་ཀུན་ལ་ལས་ཀྱི་འཕེན་པ་གཙོ། ། སྐྱེས་མཆོག་
གང་དུ་བདེ་བར་ཆོས་ལ་ཐོང་། ། ཕྱིས་ནས་གཏན་དུ་འགྲོགས་པའི་སྨོན་ལམ་འཚལ།
། ཞེས་གསུངས་ནས་གནང་བ་སྦྱིན། ། དེ་ནས་རྒྱལ་བུས་ནང་སར་ཐོ་རངས་རྣལ་
འབྱོར་ཕོ་མོ་རྣམས་དང་ལྷན་ཅིག་ནགས་ཁྲོད་དུ་བླ་མ་ཨ་ཝ་དྷུ་ཏིའི་སར་བྱོན། དབུ་
མའི་ཆོས་རྣམས་བསླབ། ལས་འབྲས་ཕྲ་ཞིབ་ཀྱང་བསྟན། དགུང་ལོ་བཅུ་གཉིས་
ནས་བཅོ་བརྒྱད་བར་ཨ་བ་དྷུ་ཏིའི་སྤྱོད་པ་བསྐྱངས། མདོར་ན་བླ་མའི་དྲུང་དུ་ཐོས་
བསམ་སྒོམ་གསུམ་སྟན་ཐོག་གཅིག་ཏུ་སྒྲུབ་པར་མཛད་དེ། བེ་བུམ་སྔོན་པོ་ལས་
ཀྱང་། ལོ་བདུན་རྗེས་སུ་འབྲང་བའི་ཨ་དྷུ། ། ཞེས་གསུངས། རྒྱལ་པོའི་ཕོ་བྲང་
གསེར་གྱི་རྒྱལ་མཚན་ཅན་ན་མི་ཁྱིམ་འབུམ་ཕྲག་གཅིག་དང༌། ཁྲུས་ཀྱི་རྫིང་བུ་སྟོང་
ཕྲག་ཉི་ཤུ་རྩ་ལྔ། སྐྱེད་མོས་ཚལ་བདུན་བརྒྱ་ཉི་ཤུ། ཏ་ལའི་ལྗོན་ཤིང་སྟོང་ཕྲག་ང
དྲུག འབངས་ཀྱི་སྐྱེ་བོ་སྟོང་ཕྲག་སོ་ལྔ་དང་། ར་བ་རིམ་པ་བདུན་གྱིས་བསྐོར་བ།
བར་གྱི་ཟམ་པ་སུམ་བརྒྱ་རེ་གསུམ། གསེར་གྱི་རྒྱལ་མཚན་སྟོང་ཕྲག་ཉི་ཤུ། དབུས་
ཀྱི་ཕོ་བྲང་རྒྱ་ཕིབས་བཅུ་གསུམ་པ། ལོངས་སྤྱོད་སྤྱི་རྒྱ་ནག་སྟོང་ཁུན་རྒྱལ་པོ་དང་
མཉམ་པ་ཡོད་འདུག སྟོང་ཁུན་ཞེས་པའི་དོན་ཡང༌། ལམ་རིམ་ཆེན་མོའི་མཆན་
ལྟར་རྒྱས་པར་གསུངས། དེ་ལྟར་འཁྲུངས་པའི་ཚེ་ལྟས་བཟང་བ་དང༌། འཁྲུངས་
ནས་ཟླ་བ་བཅོ་བརྒྱད་བཞེས་དུས་ལོ་གསུམ་ལོན་པའི་ཚོད་ཀྱི་སྐུ་ཚད་བསྐྱེད་ཆེ་བ་
བཅས་ཐམས་ཅད་ཀྱི་མྱུར་དུ་རྒྱལ་སྲིད་འཛིན་པར་བསྐུལ་ཡང་། རྒྱལ་བུ་རང་ཉིད་
གོམ་པའི་བློ་སྟོབས་ཀྱིས། རྒྱལ་སྲིད་མཆིལ་མའི་ཐལ་བ་བཞིན་སྤོང་བར་མཛད་པ་
ནི་རང་ཅག་གིས་ཁྱིམ་ཆུང་སྤངས་པ་དང་མི་འདྲ་བས་ཤིན་ཏུ་བྱ་དཀའ་བ་ཞིག་ཡིན་
11



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཏེ། ལུང་ལས། རྗེ་དཔོན་བཟོད་གསོལ་ནོར་མེད་སྦྱིན་པ་དང་། ཕོངས་པར་གྱུར་
ཚེ་ཆོས་སྤྱོད་བྱེད་པ་དང༌། ། ནོར་མང་འདོད་པ་དག་ལས་དབེན་བྱེད་པ། ། བཞི་
པོ་འདི་དག་ཤིན་ཏུ་བྱ་དཀའ་ཡིན། ། ཞེས་གསུངས་པ་ལྟར་རོ། ། རྒྱལ་སྲིད་སྤངས་
ནས་སླར་ཡང་ཡབ་ཡུམ་དང་འཕྲད་པ་སོགས་ཕོ་བྲང་དུ་ནི་ཕེབས་མ་མྱོང་བ་རེད།
ཡང་དེ་ནས་བླ་མ་དང་ཡི་དམ་རྣམས་ཀྱིས་དངོས་དང་རྨི་ལམ་ཅི་རིགས་པར་རབ་ཏུ་
བྱུང་ན་ཞེས་སོགས་ཀྱི་སྐབས། དེ་དུས་ཇོ་བོ་རང་གི་དགོངས་པ་ལ་ད་ནི་རྣལ་འབྱོར་
བའི་ཆ་ལུགས་ཀྱིས་དུར་ཁྲོད་དུ་བསྡད་ལ་གསང་སྔགས་ཀྱི་སྒོ་ནས་མཆོག་སྒྲུབ་དགོས་
དགོངས་པ་ན། བླ་མ་རཱ་ཧུ་ལས་མཁྱེན་ནས་རྫུ་འཕྲུལ་གྱིས་མདུན་དུ་བྱོན་ཏེ་རབ་ཏུ་
བྱུང་བར་བསྐུལ། དཔལ་ཧེ་རུ་ཀ་མདུན་གྱི་ནམ་མཁར་དངོས་སུ་བྱོན་ནས་ཀྱང་
བསྐུལ། བདག་ཅག་གི་སྟོན་པ་ཐུབ་པའི་དབང་པོ་དང༌། མགོན་པོ་བྱམས་པས་
ཀྱང་མནལ་ལམ་དུ་རབ་ཏུ་བྱུང་བར་བསྐུལ་ཏེ། ཕལ་ཆེན་སྡེ་པའི་མཁན་པོ་སྦྱོར་
ལམ་བཟོད་པ་བ་ཚུལ་ཁྲིམས་བསྲུང་བ་ཞེས་བྱ་བ་ལས་རབ་ཏུ་བྱུང་ཞིང་བསྙེན་པར་
རྫོགས་པར་ཡང་མཛད། དེ་ལྟར་དགུང་ལོ་ཉི་ཤུ་རྩ་དགུ་ལ་རབ་ཏུ་བྱུང་། བླ་མ་
བརྒྱ་དང་ལྔ་བཅུ་རྩ་བདུན་བསྟེན་ནས་རིག་གནས་མཐའ་དག་དང་། མདོ་སྔགས་
ཀྱི་གསུང་རབ་གདམས་པ་བཅས་ཐམས་ཅད་ལ་སྦྱངས། མུ་སྟེགས་ཀྱི་སྨྲ་བ་ངན་པ་
ལན་གསུམ་དུ་ཚར་བཅད། ཁྱད་པར་དུ་བྱེ་བྲག་ཏུ་བཤད་པ་ཆེན་པོ་ལ་ཞེས་སོགས་
ཀྱི་སྐབས་སུ་བྱེ་བྲག་བཤད་མཚོ་ནི་བསྟན་རིམ་འགའ་ཞིག་ཏུ་བཀའ་བསྡུ་གསུམ་པའི་
དུས་དགྲ་བཅོམ་པ་ལྔ་བརྒྱས་སྡེ་སྣོད་ཀྱི་ཚིག་དོན་ཕྱོགས་གཅིག་ཏུ་བསྒྲིགས་པ་ཞིག་
ཡིན་གསུངས་པའང་འདུག་ཅིང་། ལམ་རིམ་གྱི་མཆན་དུ་དགྲ་བཅོམ་ཉེར་སྦས་ཀྱིས་
མཛད་པ་བམ་པོ་བརྒྱད་བརྒྱ་ཡོད་པར་གསུངས། གང་ལྟར་དེ་ལ་བཤད་པ་རྫོགས་
པར་ཉན་ནས། བཤད་པའི་ཆོས་ཐུན་རེ་ཉིན་ལྟར་མ་ཆག་པར་མཛད་ཀྱང་ལོ་བཅུ་
གཉིས་ཐོགས་པ་ཡིན་འདུག ། ཨོ་ཏནྟ་པུ་རི་ནི། སྟོན་པ་མྱ་ངན་ལས་འདས་ནས་
12



ཉིན་དང་པོ།
རིང་ཞིག་ན་མུ་སྟེགས་ཀྱི་རིགས་འཛིན་ཞིག་གིས་རོའི་བསྒྲུབ་པ་བྱས་པར་རོ་ལངས་
འགྲུབ་ནས་དངོས་གྲུབ་ལེན་མཚམས་སུ། གྲོགས་བློ་བརྟན་པོ་མཚན་ལྡན་ཞིག་ཤིན་
ཏུ་གལ་ཆེ་བ་ལ། དེའི་ཚེ་མ་ག་དྷའི་དགེ་སློང་གི་ཉེ་གནས་དགེ་ཚུལ་དེ་ལས་གཞན་
འོས་མེད་པར་ཤེས་ཏེ་མུ་སྟེགས་པས་དགེ་སློང་ལ་གསེར་གྱི་མཎྜལ་ཕུལ་ནས་ཉེ་གནས་
དེ་སྒྲུབ་གྲོགས་སུ་ཞུས། མུ་སྟེགས་བས་དགེ་ཚུལ་དེ་ལ་རོ་འདི་འགུལ་བ་དང༌། ལྕེ་
བརྐྱངས་ནས་དབྱུགས་ཡོང་། དེ་དུས་འཇིགས་མི་དགོས། ཐབས་གང་དྲག་གིས་
ལྕེ་བཟུང་ནས་མ་གློད་ཅེས་ཞིབ་ཏུ་བསླབས་པ་བཞིན་རོའི་ལྕེ་སོས་བཟུང་སྟེ་བཅད་པ་
དང་། ལྕེ་དེར་རལ་གྲིར་གྱུར་ཏེ་ནམ་མཁར་བཏེག་པ་ན་རང་ཡང་རི་རབ་ཀྱི་རྩེར་
སླེབས་ནས་སུམ་ཅུ་རྩ་གསུམ་ལ་སོགས་པའི་ལྷ་གནས་དང༌། གླིང་བཞི་གླིང་ཕྲན་
དང་བཅས་པར་ལྟད་མོ་ལེགས་པར་བལྟས། སླར་རལ་གྲི་མུ་སྟེགས་པ་ལ་གཏད།
རོ་གསེར་དུ་གྱུར་པ། རུས་པ་ལ་མ་ཐུག་བར་ཤ་ནས་བཅད་ན་ནང་བྲེགས་ཀྱང་ནུབ་
སྐྱེ་སྟེ། ཟད་མི་ཤེས་པའི་གཏེར་དུ་གྱུར་པར་ལུང་བསྟན་ནས་དགེ་ཚུལ་ལ་བྱིན་པས་
དགེ་ཚུལ་གྱིས་གསེར་དེ་ལ་བརྟེན་ནས་དགེ་སློང་ལྔ་བརྒྱ་ཙམ་གྱི་བཞུགས་གནས་སུ་
རིའི་རྒྱལ་པོ་རི་རབ་ལ་གླིང་བཞི་གླིང་ཕྲན་དང་བཅས་པས་བསྐོར་ཞིང༌། ཉི་ཟླས་
བརྒྱན་པ་རང་གིས་མཐོང་བའི་བཀོད་པ་ལྟར་བཞེངས་པའི་གཙུག་ལག་ཁང་དེ་ལ་ཨོ་
ཏནྟ་པུ་རི་ཞེས་གྲགས། ཆོས་རྒྱལ་ཁྲི་སྲོང་ལྡེ་བཙན་གྱིས་བསམ་ཡས་བཞེངས་དུས་
མཁན་ཆེན་ཞི་བ་འཚོ་སྤྱན་དྲངས་ནས་ས་འདུལ་དང་གཙུག་ལག་ཁང་གི་བཀོད་པ་
ཞུས་པ་ན། མཁན་པོས་རྒྱ་གར་དུ་ཨོ་ཏནྟ་པུ་རིའི་གཙུག་ལག་ཁང་ལས་བཀོད་པ་
ལེགས་པ་མེད་པས་དེར་དཔེ་བྱེད་པ་ཡིན་གསུངས་ནས་བསམ་ཡས་བཞེངས་པ་ཡིན་
འདུག ལོ་རྒྱུས་འདི་ལམ་རིམ་ཆེན་མོའི་མཆན་དང་ཅུང་མི་འདྲ་ཡང་སྔོན་གྱི་དཀར་
ཆག་དུ་གསལ་ཞིང་། ལྷག་པར་རང་ཅག་གི་བླ་མ་སློབ་དཔོན་ཡེ་ཤེས་བསྟན་འཛིན་
དམ་པའི་གསུང་བཞིན་ཞུས་པ་ཡིན་གསུངས།། ། །
13



ཉིན་གཉིས་པ།
སྤྱི་བཤད་སྐབས། དཔལ་ལྡན་ཟླ་བ་གྲགས་པའི་ཞལ་ནས། གང་ཚེ་རང་
དབང་འཇུག་ཅིང་མཐུན་གནས་པ། ། གལ་ཏེ་འདི་བདག་འཛིན་པར་མི་བྱེད་
ན། ། གཡང་སར་ལྷུང་བས་གཞན་དབང་འཇུག་འགྱུར་བ། ། དེ་ལས་ཕྱི་ནས་གང་
གིས་སློང་བར་འགྱུར། ། ཞེས་གསུངས་པ་ལྟར། རང་ཅག་ད་རེས་ཆོས་བྱེད་པ་ལ་
རང་དབང་ཡོད་ཅིང་། མཐུན་རྐྱེན་ལ་གནས་པའི་སྐབས་འདིར། ཐོག་མར་དགེ་
བཅུའི་ཚུལ་ཁྲིམས་ཀྱིས་ངན་སོང་གི་གཡང་དུ་མི་ལྷུང་བ་ཞིག་བྱེད་པ་ཤིན་ཏུ་གལ་ཆེ།
ངན་སོང་དུ་ལྷུང་ན་སངས་རྒྱས་ཀྱིས་ཀྱང་འདོན་ཐབས་མེད། སེམས་ཅན་གྱི་ལས་
དང་སངས་རྒྱས་ཀྱི་འཕྲིན་ལས་ནུས་པ་མཉམ་པ་ཡིན། ཆོས་ཀྱི་སྐད་དོད་དྷརྨ་ཞེས་
པ་འཛིན་པ་ལ་འཇུག དེ་ཡང་གཞི་གྲུབ་ན་ཆོས་ཡིན་པས་ཁྱབ་པའི་ཆོས་དེ་རང་
རང་གི་ཐུན་མོང་མ་ཡིན་པའི་མཚན་ཉིད་འཛིན་པ་ཙམ་ལ་ཟེར། ད་རེས་ཆོས་ངེས་
པར་བྱེད་དགོས་ཞེས་པའི་ཆོས་དེ་བླང་དོར་མ་འཕྱུགས་པར་ཉམས་སུ་ལེན་པ་ལ་བྱེད།
དེ་ལ་ རང་རྒྱུད་ ལྡན་ གྱི་ གང་ ཟག་ ངན་ སོང་ ཙམ་ ལས་འཛིན་ པར་བྱེད་ པ་ དང་།
འཁོར་བ་ལས་འཛིན་པར་བྱེད་པ་དང༌། སྲིད་ཞི་གཉིས་ཀ་ལས་འཛིན་པར་བྱེད་
པའི་སྐྱེས་བུ་ཆུང་འབྲིང་ཆེ་གསུམ་གྱི་ཆོས་གསུམ་ཡོད་ཚུལ་སོགས་རྒྱས་པར་གསུངས།
དེ་ཡང་ཁ་འདོན་བྱེད་པ་ཙམ་དང་། མོ་བོན་བྱེད་པ་ལ་མཁས་པ་ལྟ་བུ་ལ་ཆོས་བྱེད་
པ་མི་ཟེར། རང་རྒྱུད་ཀྱི་ཆགས་སྡང་རྨོངས་གསུམ་གྱི་གཉེན་པོར་སོང་བ་ཞིག་ངེས་
པར་དགོས། ཇོ་བོ་ཆེན་པོས། གཏི་མུག་ཕག་པ་རྨོངས་གྱུར་པས། ། གཙང་མའི་
ནེའུ་གསིང་གྲོག་པོར་གཏོང་། ། དག་པའི་ཞིང་ལ་ཡིད་མི་ཆགས། ། མ་དག་ཞིང་
དུ་དགའ་ བདེ་སྐྱོང༌། ། མི་གཙང་འདམ་ལ་རྐན་སྒྲ་ཏོག ། ཅེས་སོགས་དང༌།
14



ཉིན་གཉིས་པ།
གཞན་ཡང་གཏི་མུག་ཕག་པ་ཉིད། ། ངེས་པར་གསོད་ཀྱང་བདག་པོར་འཁྲུལ། །
ཅི་ཐར་འབྲོས་པར་མི་རྩོམ་པར། ། སྦྲང་ཆོལ་བླུ་བྲིད་ཞིམ་ཞིམ་ཟ། ། ཞེས་སོགས་
བཀའ་གདམས་གླེགས་བམ་ལས་གསུངས་པ་ལྟར་གཏི་མུག་ཕག་དང་འདྲ་སྟེ། ཕག་
གིས་ནེའུ་གསིང་གཙང་མ་རྣམས་སྣས་བྲུས་ནས་གྲོག་པོར་གཏོང་། དེ་བཞིན་དུ་
རབ་ཏུ་བྱུང་བ་རྣམས་ཀྱང་ལས་འབྲས་ལ་རྨོངས་ན་ཚུལ་ཁྲིམས་ཀྱི་ས་གཞི་གཙང་མ་
ནེའུ་གསིང་དང་འདྲ་བ་དེ་ཉེས་སྤྱོད་ཀྱི་སྣས་བྲུས་ནས་ཡོན་ཏན་གྱི་རྩྭ་ཤིང་གང་ཡང་
མི་སྐྱེ་བའི་གྲོག་པོ་ལྟ་བུར་གཏོང་། གཞན་ཡང་ཕག་མི་གཙང་བའི་འདམ་ཁྲོད་ལ་
དགའ་བ་ལྟར། མི་གཏི་མུག་ཅན་རྣམས་དག་ཞིང་ལྟ་བུའི་གདན་ས་ཁྱད་པར་ཅན་
འདི་རྣམས་ལ་ཡིད་མི་ཆགས་པར་ཁྱིམ་གྲོང་དུ་ཚོང་ཁེ་དང་ཞིང་ལས་སོགས་ལས་
དམན་པ་རྣམས་ལ་ཡིད་དགའ་བར་བྱེད། གཞན་ཡང་ཕག་རྣམས་བདག་པོས་སྦྱང་
ཆོལ་བྱིན་ནས་མཐར་སྲོག་དང་འབྲལ་བའི་གླུ་བྲིད་བྱེད་ཀྱང༌། མི་ཤེས་པའི་དབང་
གིས་ཕན་འདོགས་པའི་བདག་པོར་འཁྲུལ་ནས་དེ་ལས་ཅི་ཐར་མི་བྱེད་པར་སྦྲང་ཆོལ་
ལ་ཞིམ་ཞིམ་དུ་བཟུང་། གླུ་བྲིད་ལ་དངོས་གནས་སུ་བཟུང་སྟེ་དང་དུ་བླངས་བས་
ལེགས་པར་གསོས་བ་ན་གསོད་པ་ཡིན། དེ་བཞིན་དུ་སློབ་གཉེར་བ་ལྟ་བུ་ཞིག་ལ་
འགའ་ཞིག་ནས་ཟས་གོས་ཕྲན་བུ་རེ་བྱིན། དེ་ནས་སྙིང་ཉེ་རུ་བཏང་ནས་དེ་ལ་གྲོས་
དྲིས་པ་ན་དེས་ཀྱང་ཆོས་ཀྱི་མཐུན་རྐྱེན་ཡིན་པས་ཅ་ལག་གསོག་དགོས་ཚུལ་སོགས་ཁ་
འཇམ་གྱིས་བླུས་ནས་མཐར་སློབ་གཉེར་ཕར་བཞག་གྲྭ་པའི་གྲངས་སུ་ཡང་མེད་པ་
ཞིག་བཟོས་ཙ་ན་བདེ་ལེགས་ཀྱི་སྲོག་དང་བྲལ་བ་ཡིན། གཏི་མུག་དེའི་བློན་པོ་དྲག་
ཤོས་འདོད་ཆགས་ཡིན་པས་ཆགས་སྡང་རྨོངས་གསུམ་འདིས་རང་ཅག་ལ་རྟག་ཏུ་
གནོད་ཚུལ་བསམས་ཏེ་ད་ལྟ་ནས་དགྲར་བལྟ་ཤེས་པ་ཞིག་ངེས་པར་བྱེད་དགོས་
གསུངས། དེ་ནས་དངོས་གཞིའི་ལྗགས་བཤད་ཀྱི་ཕྲོས། སྤྱིར་རྒྱལ་བའི་ལུང་གི་
བསྟན་པ་ཐམས་ཅད་སྡེ་སྣོད་རིན་པོ་ཆེ་གསུམ་དུ་འདུ་བས་ཞེས་སོགས་ཀྱིས་སྐབས།
15



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྒྱུད་སྡེ་བཞི་ནི་ཤིན་ཏུ་རྒྱས་པ་མདོ་སྡེའི་སྡེ་སྣོད་དུ་འདུ་བ་ཡིན། ཚུལ་ཁྲིམས་གཡག་
རྔ་བཞིན་དུ་བསྲུང་མཛད་ཅིང༌། ཞེས་པའི་གཡག་དེ་རྔ་རྩིད་ལ་ཤིན་ཏུ་ཆགས་པའི་
གངས་གཡག་ཞེས་པ་ཞིག་ཡོད་འདུག་པས་དེ་ལ་ཟེར་བ་ཡིན་ཞེས་རྭ་སྒྲེང་རྡོ་རྗེ་
འཆང་ནས་གསུངས། ཡང་བྱམས་པ་དང་སྙིང་རྗེའི་རྩ་བ་ཅན་གྱི་བྱང་ཆུབ་ཀྱི་
སེམས་སྐྱོང་བའི་གདམས་པ་མང་པོ་དང་། ཁྱད་པར་དུ་གསེར་གླིང་པ་བསྟེན་ནས་
ཞེས་སོགས་ཀྱིས་སྐབས། གདམས་པ་མང་པོ་ནི། བླ་མ་བྱམས་པའི་རྣལ་འབྱོར་
དང་། དྷརྨ་རཀྵི་ཏ་ལ་སོགས་པ་ལས་དངོས་སུ་གསན་པའི་ཐེག་ཆེན་བློ་སྦྱོང་གི་
གདམས་པ་དགྱེར་སྒོམ་རྡོ་རྗེའི་གླུ་དང་། མཚོན་ཆ་འཁོར་ལོ། རྨ་བྱ་དུག་འཇོམས་
སོགས་ད་ལྟ་བློ་སྦྱོང་བརྒྱ་རྩའི་གྲས་སུ་བཞུགས་པ་རྣམས་ཡིན་པས་བླ་མ་མང་པོ་ལས་
བྱང་ཆུབ་སེམས་སྦྱོང་གི་གདམས་པ་གསན་པ་ཙམ་འདྲ་ཡང་གསེར་གླིང་པ་ནས་
བརྒྱུད་པ་ལ་གཙོ་བོར་མཛད་པ་ནི་སྤྱོད་ཕྱོགས་ཀྱི་བརྒྱུད་པ་གཞན་དང་མི་འདྲ་བ་
དང་། བརྗོད་བྱ་ཡོངས་སུ་རྫོགས་པ་དང༌། བདག་པས་གཞན་གཅེས་ཀྱི་རྟོགས་པ་
ཁྱད་པར་ཅན་དངོས་སུ་ཐུགས་ལ་འཁྲུངས་པ་བཅས་ཁྱད་ཆོས་གསུམ་གྱི་གདམས་པ་
འདི་ལ་མཆོག་ཏུ་མཛད་པ་ཡིན་གསུངས། དེ་ཡང་ཇོ་བོས་གསེར་གླིང་པའི་མཚན་
དང་དོན་མཐུན་གྱི་སྙན་པ་གསན་པ་ཙམ་གྱིས། ཚོང་པ་དང་རང་གི་བུ་སློབ་མང་པོ་
བསྡེབས་ནས་རྒྱ་མཚོ་ཆེན་པོར་གྲུ་གཟིངས་དང་བཅས་གསེར་གླིང་དུ་ཟླ་བ་བཅུ་
གསུམ་གྱི་རིང་ལ་ཕེབས། དེར་ཡང་དབང་ཕྱུག་ཆེན་པོ་སོགས་མི་ མ་
ཕྱོགས་པ་རྣམས་ཀྱིས་ཆུ་སྲིན་ཉ་མེད་དུ་སྤྲུལ་ཏེ་མདུན་ནས་བཀག་པ་དང༌། ཐོག་
འབེབས་པ་དང༌། མི་མཐུན་པའི་རླུང་ཆེན་ལྡང་བ་སོགས་ལུས་སྲོག་ལ་ སྡོ་བའི་
འཇིགས་པ་ཆེན་པོས་ཞག་ཉི་ཤུ་རྩ་གཅིག་ཏུ་གྲུ་གཟིངས་ཡང་གཏོང་མ་ཐུབ་པར་ལུས་
པ་བྱུང་ཡང༌། བྱམས་སྙིང་རྗེ་བྱང་ཆུབ་ཀྱིས་སེམས་ཀྱི་ཐུགས་དམ་བརྟན་པོས་ཆོ་
འཕྲུལ་འདི་དང་གཞན་ཡང་བསྟན་འགྲོར་གནོད་པའི་མུ་སྟེགས་ཀྱི་གྲོང་ཁྱེར་འཁོར་
ཡིན་ནག་
16



ཉིན་གཉིས་པ། །
བཅས་རྫུ་འཕྲུལ་གྱིས་ཕམ་པར་མཛད་པ་སོགས་དཀའ་སྤྱད་ཆེན་པོ་མཛད། བླ་མ་
གསེར་གླིང་པ་འཁོར་རབ་བྱུང་ལྔ་བརྒྱ་དང་བདུན་ཅུ་རྩ་གཉིས་ཀྱིས་སེར་སྦྲེང་བྱས་ཏེ་
བསུ་བ་མཛད། མཇལ་མཚམས་སུ་ཇོ་བོས་རིན་པོ་ཆེའི་བུམ་པ་རིན་པོ་ཆེ་སྣ་ཚོགས་
ཀྱིས་བཀང་བ་ཞིག་ཕྱག་རྟེན་དུ་ཕུལ། དེ་ནས་གསེར་གླིང་དུ་བླ་མའི་གཟིམས་ཁང་
ཕོ་བྲང་དངུལ་གདུགས་ཅན་གྱི་ནང་དུ་བྱོན། དེར་བླ་མ་གསེར་གླིང་པས་ཀྱང་རྟེན་
འབྲེལ་གྱི་ཆེ་བས་ཆོས་ཀྱི་ཐོག་མར་མངོན་པར་རྟོགས་པའི་རྒྱན་མན་ངག་དང་བཅས་
པ་ཆོས་ཐུན་བཅོ་ལྔ་ཙམ་གྱིས་ལེགས་པར་དཀྲོལ་ནས་བཤད་པར་མཛད། དཔོན་
སློབ་ཤིན་ཏུ་ཐུགས་དག་པར་གྱུར་ནས་དབུ་སྔས་སྦྲེལ་ཏེ་ལོ་བཅུ་གཉིས་ཙམ་གྱི་རིང་
ལ་མན་ངག་ཁོལ་དུ་ཕྱུང་བ་ཙམ་མིན་པའི་བྱམས་པ་ནས་ཐོགས་མེད་ལ་བརྒྱུད་པའི་
ཡུམ་ཤེར་ཕྱིན་གྱི་སྦས་དོན་ཡོངས་སུ་རྫོགས་པ་དང་། འཇམ་དབྱངས་ནས་ཞི་བ་ལྷ་
ལ་བརྒྱུད་པའི་བདག་གཞན་བརྗེ་བའི་བྱང་ཆུབ་སེམས་སྦྱོང་གི་གདམས་པ་ཐུན་མོང་
མ་ཡིན་པ་ལ་གསན་བསམ་སྒོམ་པ་མཐར་ཕྱིན་པར་མཛད་དེ། བླ་མའི་ཞབས་དྲུང་
དུ་བདག་གཞན་བརྗེ་བའི་བྱང་ཆུབ་ཀྱི་སེམས་བཅོས་མ་མ་ཡིན་པ་ཐུགས་ལ་འཁྲུངས།
བླ་མས་ཀྱང་བསྟན་པའི་བདག་པོར་མངའ་གསོལ། ལྷ་ཅིག་འདི་རུ་མ་བཞུགས་བྱང་
དུ་བྱོན། ། བྱང་ཕྱོགས་ཁ་བ་ཅན་གྱི་ཡུལ་དུ་བྱོན། ། ཞེས་སོགས་ཀྱི་བོད་དུ་བྱོན་
ནས་གདུལ་བྱ་སྐྱོང་བར་ལུང་བསྟན། གཞན་ཡང་ཇོ་བོས་དབུ་མའི་ལྟ་བ་འཛིན་
པའི་གསུང་གླེང་ཞུས་པ་ན་བླ་མ་གསེར་གླིང་པའི་ཞལ་ནས། བྱ་ཁྱུང་ཆེན་པོ་ནམ་
མཁའི་མཐའ་གཅོད་ཀྱང་། རྒྱུ་འབྲས་ས་ཡི་སྟེང་དུ་རྩི་བ་ཡིན། ། གནས་ལུགས་
ནམ་མཁའ་ལྟ་བུར་དག་སྲིད་ཀྱང༌། ། ལས་འབྲས་འདི་ལ་གཅེས་སྤྲས་བྱ་འཚལ་
ལོ། ། ལན་ཅིག་ཇོ་བོས་མཆོད་པ་བཤམས་གྱུར་ཏེ། ། ཡན་ལག་བདུན་པ་རྒྱས་པར་
ཕུལ་བ་ན། ། བླ་མའི་ཞལ་ནས་ལེགས་སོ་འདི་ལྟར་ལེགས། ། ཇི་སྲིད་བཙན་ས་
ཟིན་པར་མ་གྱུར་པར། ། འདི་ལྟར་དད་གུས་ཆེན་པོས་ཚོགས་གསག་ཅིང་། ། དགེ་
17



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
སྡིག་ལས་ལ་འཇུག་ལྡོག་བྱ་འཚལ་ལོ། ། གཞན་ཡང་ཇོ་བོས་ཐབས་ལ་མཁས་པ་
ཡི། ། མདོ་དང་བསྟུན་ཅིང་གནས་ལུགས་ཞུས་པ་ན། ། དེ་ལྟར་བདེན་མོད་འོན་
ཀྱང་སྙིང་རྗེ་ཟབ། ད་དུང་སྟོང་པའི་སྦེད་ཁམས་ཆེས་གྱུར་ན། ། ཕྲ་ཞིབ་ལས་ལ་
བསྐུར་པ་བཏབ་པ་སྲིད། ། ཅེས་གསུངས་ནས། ལྟ་བ་ཇི་ལྟར་མཐོ་ཡང་སྤྱོད་པ་
ལས་འབྲས་ལ་འཛེམས་པ་སོགས་རྣམ་ཐར་གཙང་མ་རྣམས་དང་། ཁྲུས་ཆོག་དང་
རུས་ཆོག་སོགས་གདུལ་བྱ་རྗེས་སུ་འཛིན་པའི་མན་ངག་ཕྲན་ཚེགས་རྣམས་ཀྱང་ཞིབ་
ཏུ་བསླབ་པར་མཛད། དེ་ནས་ཇོ་བོ་དབུས་སུ་ཕེབས་ནས་རྡོ་རྗེ་གདན་དུ་བཞུགས་
དུས། རྒྱལ་པོ་མཧཱ་པ་ལས་བྲི་ཀ་མ་ལ་ཤཱི་ལར་སྤྱན་དྲངས་དེར་བཞུགས་སུ་གསོལ་བ་
ཡིན་འདུག་གསུངས། ཡང་སྡོམ་པ་གསུམ་གྱི་ཚུལ་ཁྲིམས་ཀྱི་བསླབ་པ་རྣམས་ཁས་
ལེན་པ་ལ་དཔའ་བ་ཙམ་མིན་པར་ཞེས་སོགས་ཀྱི་སྐབས་སུ་ཇོ་བོས་བོད་དུ་ཕེབས་
པའི་ལམ་ཁར་ཡང་ཉེས་ལྟུང་ཕྲ་མོ་རེས་གོས་པ་ལྟར་སྲིད་ནའང༌། བྱ་བ་གཞན་
ཐམས་ཅད་ཀྱི་འཕྲོ་བཤོལ་ནས་འབྲལ་སྤངས་མཆོད་རྟེན་གྱི་དྲུང་དུ་སྡོམ་གསུམ་རང་
རང་གི་ཕྱིར་བཅོས་ཀྱི་ཆོ་ གས་ དག་ པར་ མཛད་དེ། ཉེས་ལྟུང་དང་ཞག་ ཏུ་ མི་
འགྲོགས་པ་ཡིན་འདུག དེ་ཡང་འདིའི་ཐད་ཀྱི་ལམ་རིམ་ཆེན་མོ་ལས། རྣམ་པར་
ཐར་པ་འདི་ནི་གསུང་རབ་ཀྱི་གནད་ཤེས་པའི་མཁས་པ་རྣམས་དགའ་བ་བསྐྱེད་པའི་
རྣམ་པར་ཐར་པར་ཤེས་པར་བྱས་ལ་དམ་པ་རྣམས་ཀྱི་རྗེས་སུ་བསླབ་པར་བྱའོ། །
ཞེས་གསུངས་པ་ལྟར་རང་ཅག་ཀྱང་ཇོ་བོའི་མཛད་སྲོལ་སྤྱི་དང༌། ཁྱད་པར་དུ་སྡོམ་
གསུམ་རྣམ་པར་དག་པའི་རྣམ་པར་ཐར་པ་འདི་ལྟ་བུ་ཐོས་པས་ཡིད་འཕྲོགས་ཏེ།
ཇོ་བོ་ལ་དད་པ་དང་། ཇོ་བོའི་ཆོས་ལ་ཡིད་ཆེས་པ་དང༌། འདི་ཁོ་ནའི་རྗེས་སུ་
འབྲང་དགོས་ཀྱི་བླུན་པོ་མགུ་བ་ཙམ་གྱི་རང་གཞན་བསླུ་བའི་རྣམ་ཐར་ལ་ཡིད་བཞ
ད་བརྟན་
དུ་མི་རུང་ཚུལ་རྒྱས་པར་གསུངས། ཡང་ཏིང་ངེ་འཛིན་དང་། ཤེས་རབ་ཀྱི་བསླབ་
པ་དང་ལྡན་ཚུལ་སྐབས། ཐུན་མོང་བ་དང་། ཐུན་མོང་མ་ཡིན་པའི་དོན་ནི་གསང་
18



ཉིན་གཉིས་པ།
སྔགས་བླ་མེད་དང་ཐུན་མོང་བ་དང་ཐུན་མོང་མ་ཡིན་པའི་དོན་ཡིན་གསུངས། སྡེ་
པ་ཐམས་ཅད་ཀྱིས་ཀྱང་ཕྱོགས་རིས་མེད་པར་གཙུག་གི་རྒྱན་དུ་འཛིན་ཏོ་ཞེས་པའི་
སྐབས། ཇོ་བོ་རང་ཉིད་ཕལ་ཆེན་སྡེ་བའི་ལུགས་གཙོ་བོར་མཛད་ཀྱང་སྡེ་པ་གཞན་
ཐམས་ཅད་ཀྱི་ལུགས་ལ་མཁས་པ་དང༌། ཁྱད་པར་དུ་ཀུན་ལ་ཆགས་སྡང་གི་ཉེ་རིང་
མེད་པར་ཐུགས་རྗེ་ཤིན་ཏུ་ཆེ་བའི་དབང་གིས་རང་དབང་མེད་པར་ཐམས་ཅད་ཀྱིས་
ཇོ་བོ་ལ་ཤིན་ཏུ་འདུད་པ་ཡིན་འདུག་གསུངས། བོད་དུ་མཛད་ཚུལ་ནི་ཞེས་སོགས་
ཀྱི་སྐབས་སུ་བོད་ཀྱི་རྒྱལ་པོ་ལྷ་བླ་མ་ཡེ་ཤེས་འོད་ཀྱིས་ཡབ་མེས་ཀྱི་ཆོས་སྲོལ་ལ་ཆེར་
དད་དེ་དམ་ཆོས་མཐའ་དག་ལ་གཟིགས་པས་སྔགས་དང་ཕར་ཕྱིན་གཉིས་འགལ་བ་
ལྟར་གཟིགས། དེ་དུས་བོད་ཀྱི་ལག་ལེན་རྣམས་ཀྱང་མདོ་སྔགས་གཉིས་ནང་འགལ་
དུ་གྱུར་པ་ལ་ཐུགས་མ་བདེ་ནས་ཐེ་ཚོམ་བསལ་བའི་ཕྱིར་དུ་ཆོས་འཚོལ་བ་
ལ་བ་དང་།
བོད་ལ་ཕན་ཐོགས་པའི་པཎྜི་ཏ་སྤྱན་འདྲེན་བར་བོད་ཕྲུག་རིག་པ་རྣོ་བ་ཉི་ཤུ་རྩ་
གཅིག་རྒྱ་གར་དུ་བཏང་བས་གཞན་རྣམས་ཚད་པས་ཤི། ལོ་ཆེན་རིན་བཟང་དང་།
ལོ་ཆུང་ལེགས་ཤེ་གཉིས་ཀྱིས་ཆོས་མཁས་པར་མཁྱེན། ཇོ་བོ་སྤྱན་འདྲེན་ནི་ཞུ་མ་
ནུས། སླར་བོད་དུ་བྱོན་ནས་རྒྱ་གར་གྱི་མཁས་པ་ཐམས་ཅད་ཀྱི་མཛད་སྤྱོད་དང་
བཞེད་པ་མདོ་སྔགས་ལ་ནང་འགལ་མེད་ཚུལ་རྒྱལ་པོའི་སྙན་དུ་གསོལ། བོད་ལ་
ཕན་ཐོགས་པའི་པཎྜི་ཏ་གཞན་ནི་མི་འདུག ། བྲི་ཀ་མ་ལ་ཤི་ལར་རྒྱལ་རིགས་ལས་
ཐར་པར་གཤེགས་པ་དཔལ་མར་མེ་མཛད་ཡེ་ཤེས་བྱ་བ་བཞུགས། དེ་སྤྱན་འདྲོངས་
ན་བོད་ལ་ངེས་པར་ཕན་ཐོགས་ཞེས་པཎྜི་ཏ་ཐམས་ཅད་མཐུན་པར་གླེང་ཞུས་པས་
རྒྱལ་པོའི་ཐེ་ཚོམ་ཡང་ཆོད། ཁྱད་པར་ཇོ་བོའི་མཚན་ཐོས་པ་ཙམ་གྱིས་མི་ཚུགས་
པའི་དད་པ་ཤུགས་དྲག་སྐྱེས་ནས་རྒྱ་བརྩོན་སེང་འཁོར་བརྒྱད་དང་བཅས་གསེར་
མང་དུ་བསྐུར་ནས་ཇོ་བོ་སྤྱན་འདྲེན་པ་ལ་བཏང་བས་སྤྱན་མ་འདྲོངས། དེ་ནས་
ཆོས་རྒྱལ་རང་པཎྜི་ཏ་སྤྱན་འདྲེན་པའི་ཆ་རྐྱེན་གསེར་འཚོལ་དུ་བྱོན་པ་ཡིན་ཡང་ཟེར།
19



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྒྱལ་པོ་རང་རྒྱ་གར་དུ་ཇོ་བོ་བྱུང་ན་རབ། དེ་མིན་ཇོ་བོའི་འོག་ནས་འགང་ཆེ་བ་ཞིག་
སྤྱན་འདྲེན་ པ་ ལ་བྱོན་ཡང་ཟེར་ པའི་ བཤད་སྲོལ་འདྲ་ མིན་ གཉིས་འདུག་ཀྱང་།
གསེར་འཚོལ་དུ་བྱོན་པ་ཁུང་དག་སྟེ། འབྲོམ་གྱིས་མཛད་པའི་ཇོ་བོའི་རྣམ་ཐར་
ལམ་ཡིག་ལས། དེང་སང་དུས་ཀྱང་མགོན་པོ་སྤྱན་དྲངས་ཕྱིར། ། རྒྱལ་པོས་གར་
ལོག་བྱོན་ནས་ གསེར་ བཙལ་ བས། ། མུ་ སྟེགས་ ངན་ པའི་ རྒྱལ་ པོས་ ཆོས་ རྒྱལ་
བཟུང་། ། ཆོས་ཀྱི་རྒྱལ་པོར་སྣང་ཞེས་གནག་པ་བྱས། ། ཞེས་གསུངས། གང་
ལྟར་གར་ལོག་གི་རྒྱལ་པོས་བསྟན་པ་ལ་བྱ་བ་བྱེད་པའི་ཆོས་རྒྱལ་དུ་ཤེས་ནས་ཆོས་མི་
གཏོང་ན་སྲོག་མི་གཏོང་བར་བྱས་ཏེ་སྐུ་ལུས་དར་གྱིས་གཅུན་ནས་བསྡམས། བཙོན་
དུ་བཟུང་བ་ན་ལྷ་བཙུན་བྱང་ཆུབ་འོད་ཀྱིས་ཁུ་བོ་བཙོན་ནས་འདོན་ཐབས་སུ་ཕེབས་
པ་དང་གར་ལོག་གི་རྒྱལ་པོས་ཁྱེད་རང་པཎྜི་ཏ་གདན་འདྲེན་པའི་འཕྲོ་བཤོལ་ལ་ཁྱེད་
རང་ངའི་འོག་ཏུ་ཞུགས། ཡང་ན་གསེར་རྒྱལ་པོ་དང་མཉམ་པ་ཁྱེར་ལ་ཤོག ། དེ་
ནས་རྒྱལ་པོ་བཏང་གིས་ཟེར་བ་ལ། གསེར་གཏོད་པ་འདམས་ནས་གསེར་སྲང་བརྒྱ་
ཐམ་པ་ཁྱེར་ཏེ་རྒྱལ་པོ་བླུས་པས་ཀྱང་ཁོ་མ་ཉན། ལུས་དང་མཉམ་པ་ཙམ་ཁྱེར་ནས་
བླུས་པས་ཀྱང་མགོ་བོ་ཚང་བ་དགོས་ཟེར་ནས་ཁོ་མ་ཉན། དེ་ནས་ཐབས་གཞན་མ་
བྱུང་བར་རྒྱལ་པོ་གང་དུ་བཅུག་པའི་བཙོན་གྱི་སྒོ་དྲུང་དུ་བྱོན། ཁུ་བོ་ལ་བོས་ཏེ་
བཀའ་དྲིན་ཆེན་པོ་སྔོན་གྱི་ལས་ཐོག་ཏུ་བབས་པ་ཡིན་པས། ངས་ཁོ་ལ་དམག་རྒྱབ་
ནས་བཟློག་ན་ནི། སྐྱེ་བོ་ཚན་པོ་ཆེ་ཕུང་ལ་བཏང་ནས་ངན་སོང་དུ་འགྲོ་དགོས་པར་
སྣང་། པཎྜི་ཏ་གདན་མ་འདྲེན་པར་ཁྱེད་རང་ངེད་ཀྱི་འོག་ཏུ་ཞུགས་ཟེར་བ་ལ་ནི་
ཆོས་བློས་བཏང་ནས་ སྡིག་ རྒྱལ་ གྱི་འོག་ཏུ་ཞུགས་པ་ལས། ཁྱེད་ཆོས་ལྡན་དུ་སྐུ་
གཤེགས་པའང་དྲག་སྙམ་དུ་བསམ། དེ་ནས་གསེར་ཁྱེད་རང་ཙམ་པ་ཞིག་དགོས་
ཟེར་བ་ལ། གསེར་བཙལ་བས་ཁྱོད་ཀྱི་སྐུ་ལུས་ཙམ་དང་མཉམ་པ་ཞིག་རྙེད། དེ་ལ་
ཡང་ཁོ་མ་ཉན་པས། ད་ངས་དབུ་ཙམ་གཅིག་རྙེད་དང་བླ་རུ་ཡོང་གི དེ་བར་ལ་
20



ཉིན་གཉིས་པ།
སྔོན་གྱི་ལས་ལ་སེམས་པ་དང་། དཀོན་མཆོག་ལ་གསོལ་བ་འདེབས་པ་དང་། སྙིང་
པོ་ཆེ་བྲང་འོག་ཏུ་བཅུག་པའི་བསོད་ནམས་བྱེད་དགོས་པ་ཡིན་ཞེས་ཞུས་པ་དང༌།
ཁུ་བོ་ཡེ་ཤེས་འོད་ཀྱིས། ཁྱོད་ལ་ ཡང་ གཅེས་ཕྲུག་ སྣུམ་མའི་དབོགས་ ཅིག་ཡོད།
དཀའ་སྤྱད་སྙིང་རུས་མི་ནུས་སྙམ་སྟེ། ང་ཤི་ཡང་ཁྱོད་ཀྱི་ཕ་མེས་ཀྱི་ཆོས་སྲོལ་སྐྱོང་
བར་སྣང་། ང་ལ་དེས་ཆོག་ངའི་བསམ་པ་ལ་བོད་འདིར་ཆོས་ཁྲིམས་སྐྱོན་མེད་ཅིག་
མ་ཚུགས་ པར་ང་ཤི་ན་མི་རུང་བར་འདུག་སྙམ་པ་ཡིན་ཏེ། ད་ན་སོ་ཡང་ རྒས།
འདིར་ད་ལན་མ་ཤི་ཡང་ཚེ་ལོ་བཅུ་ལས་མེད། དེ་ཙམ་གྱི་ཕྱིར་གསེར་མང་པོ་བཏང་
ང་དཀོན་མཆོག་ཐུགས་ཁྲེལ། སྔར་ཚེ་འཁོར་བ་ཐོག་མ་མེད་པ་ནས་ཆོས་ཀྱི་ཕྱིར་
གཅིག་ཀྱང་ཤི་བ་མེད། ད་ལན་ཆོས་ཀྱི་ཕྱིར་ཤི་ན་ལེགས་པ་ཡིན་པས། རྒྱལ་པོ་འདི་
ལ་གསེར་སེ་བ་རག་ཏིག་གཅིག་ཀྱང་མི་སྟེར། གསེར་ང་ཙམ་རྙེད་པ་ཤིན་ཏུ་རྔམ་ཆེ་
ན། ད་མགོ་བོ་ཙམ་པ་ག་ན་རྙེད། གསེར་ཐམས་ཅད་རྒྱ་གར་ལ་ཁྱེར་ལ་ཇོ་བོ་པཎྜི་
ཏ་དེ་གདན་ཅི་འདྲོངས་གྱིས། དེའི་སྙན་དུ་ཡང་། ང་ན་རེ་ངས་ཁྱེད་དང་སངས་
རྒྱས་ཀྱི་བསྟན་པའི་ཆེད་དུ་ལུས་སྲོག་གར་ལོག་གི་རྒྱལ་པོ་ལ་བྱིན་ཟིན་པས་ཚེ་རབས་
ཐམས་ཅད་དུ་ཐུགས་རྗེས་འཛིན་པ་དང༌། ངའི་བསམ་པའི་གཙོ་བོ་ཁྱེད་བོད་དུ་
བྱོན་ནས་སངས་རྒྱས་ཀྱི་བསྟན་པ་དར་བར་བྱེད་པ་ཡིན་པས། དེ་ཁོ་ན་བཞིན་དུ་
མཛད་པ་དང༌། སྐྱེ་བ་འདི་ཡི་འོག་རོལ་དུ་ངེས་པར་མཇལ་བར་བྱིན་གྱིས་བརླབ་ཏུ་
གསོལ་ཞེས་ངའི་འཕྲིན་འདི་སྐྱེལ་མཛོད་ཅིག དེ་ལྟར་ལགས་པས་ང་བློས་ཐོང་ལ་
སངས་རྒྱས་ཀྱི་བསྟན་པ་ལ་སོམས་ཤིག་གསུངས། དེ་ལྟར་ཁུ་བོ་དེ་སྐུ་ལུས་ཀྱི་སྟོབས་
ཤོར། གསུང་གི་གདངས་ཆག་ཤིན་ཏུ་ཉམས་ཐག་པར་གྱུར་ནའང། ད་དུང་བོད་
ཀྱི་སེམས་ཅན་དང༌། སངས་རྒྱས་ཀྱི་བསྟན་པ་དང་། ཇོ་བོ་འབའ་ཞིག་ཐུགས་ལ་
སེམས་པའི་སྙིང་སྟོབས་ལ་ཡིད་ཆེས་ཏེ་འབྲལ་མི་ཕོད་བཞིན་དུ་ཕྱིར་བྱོན། དེ་ནས་
ལྷ་བཙུན་བྱང་ཆུབ་འོད་ཀྱིས་སྙིང་རུས་བསྐྱེད་དེ་ཁུ་བོའི་ཐུགས་བསམ་ཡོངས་སུ་
21



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྫོགས་པར་བྱ་བ་དང༌། བོད་འདིར་ཡང་ཨ་ཙ་རྱ་དམར་པོ་དང་། པཎྜི་ཏར་གྲགས་
པ་ཤམ་ ཐབས་ སྔོན་པོ་ ཅན་དང༌། ཨར་ཚོ་ བནྡེ་བཅོ་བརྒྱད་སོགས་ཀྱིས་གསང་
སྔགས་ལ་སྙད་པའི་རྩིང་ཆོས་མང་དུ་བྱུང་བ་རྣམས་ཐབས་ཀྱིས་བརྡུབ་པའི་ཕྱིར་དུ་ཇོ་
བོ་སྤྱན་འདྲེན་པའི་བང་མི་སུ་འོས་དཀོན་མཆོག་ལ་གསོལ་བཏབ་དང་མོ་རྩིས་ཅི་
མཛད་ཀྱང་ནག་ཚོ་ལོ་ཙྪ་ལ་བབས། དེ་དུས་ལོ་ཙྪ་བ་གུང་ཐང་གསེར་གྱི་ལྷ་ཁང་ན་
སྟན་ལ་བློ་ཕབ་སྟེ་བཞུགས་མུས་ནས་རྒྱལ་པོས་མངའ་རིས་སུ་འཁྲིད། ལྷ་བཙུན་
རང་གི་བཞུགས་གདན་གྱི་གུང་ལ་ལོ་ཙྪ་བ་བཞག་ནས་བསྙེན་བཀུར། མཁས་བཙུན་
བཟང་གསུམ་གྱི་ཆེ་བསྟོད་མཛད་ནས་ཕ་མེས་ཀྱི་རྒྱལ་བློན་གོང་མ་རྣམས་ཀྱིས་སངས་
རྒྱས་ཀྱི་བསྟན་པའི་དབུ་བརྙེས། སྲོལ་གཏོད་དར་ཞིང་རྒྱས་པར་མཛད་པ་ཡིན་པ་
ལ། དུས་དེང་སང་སངས་རྒྱས་ཀྱི་བསྟན་པ་ཉམས་སྨད། བདུད་རིགས་ཀྱི་སེམས་
ཅན་ཁ་རྒྱལ། མཁས་པ་ཐམས་ཅད་གཤེགས་ནས་ཤེས་པ་སྐྱོ་བར་བྱུང་བས། ངེད་
ཁུ་དབོན་གཉིས་ཀྱིས་མི་དང་གསེར་མང་པོ་རྒྱ་གར་དུ་བཏང་ཡང༌། མི་ཤི་ནོར་གྲོན་
ཆེ་བ་ལས་ཇོ་བོ་གདན་མ་འདྲོངས། དེ་ལ་ཡང་བློས་མ་བསད་པར་ལྷ་ཆེན་པོ་དེས་
གསེར་འཚོལ་དུ་བྱོན་པས་རྒྱལ་པོ་ངན་པས་བཙོན་དུ་བཟུང་སྐུ་སྲོག་ཀྱང་བློས་བཏང་།
དེ་ལྟར་ངེད་བོད་མཐའ་འཁོབ་ཀྱི་སེམས་ཅན་མ་རིག་པ་རྣམས་ཀྱི་སྙིང་སྟོབས་ཀྱང་དེ་
འདྲ་ན། ཁྱེད་འགྲོ་བའི་སྐྱབས་གནས་ཐུགས་རྗེ་ཅན་ཅི་ཚུག་སོང་ཞེས་འུ་ཐུག་གིས་
ཞུས་ཤིག ། ད་འདི་ན་གསེར་སྲང་བདུན་བརྒྱ་ཡོད་དེ། འདི་ཕར་ཁྱེར་ལ་བླ་མའི་
ཕྱག་ཏུ་ཕུལ། ངེད་བོད་སྲེ་ཏ་པུ་རིའི་གྲོང་ཁྱེར་ལྟ་བུ་ན། གསེར་ལུག་ཤིག་ཙམ་པ་
རེ་ལའང་དཀའ་ལས་ཆེན་པོ་ཡོད་པ་ཡིན་པ་ལ། ད་འདིས་བོད་ཀྱི་མི་ནོར་ཐམས་
ཅད་ཡོངས་སུ་རྫོགས་ནས་འདུག་ལགས་ཀྱི། ད་རེས་འདི་ལ་མགོན་པོ་བོད་དུ་མ་
བྱོན་ན་ཁྱེད་དམ་པ་རྣམས་ཀྱིས་ཐུགས་རྗེ་ཡང་དེ་ལྟར་ཟད་པས། ངེད་ཀྱང་བྱ་བ་ཅི་
བདེར་སྤྱད་པར་བགྱིའོ་ཞེས་ཁྱེད་འདུལ་བ་འཛིན་པས་ལོ་ཟླ
ལོ་རྒྱུས་འདི་རྣམས་ཇོ་བོ་ལ་
22



ཉིན་གཉིས་པ།
དངོས་སུ་ཞུས་པའི་མཇུག་ཐ་མ་ལ་འབྱོན་པ་མ་བཞེད་ནའང་སྙན་དུ་ཐེབས་པ་ཞིག་
ངེས་པར་མཛོད་གསུངས་ནས། སྤྱན་ཆབ་ཀྱིས་པང་ཁེབས་དང་ལྕོག་ཙེ་བངས་ཙམ་
དུ་བཤུམས་པ་ན། ནག་ཚོ་ལོ་ཙྪ་བ་ཚུལ་ཁྲིམས་རྒྱལ་བ་རང་ཡང་སྔར་ས་མཐའ་མང་
པོ་བགྲོད་མ་མྱོང་བ་དང་བཅས་ཕེབས་སྙམ་པ་ཆེར་མེད་ཀྱང་ཡིན་མིན་གྱི་ཚིག་ཟུར་
ཙམ་ཡང་ཞུ་མ་ནུས། འཇིག་རྟེན་གྱི་ཁ་དག་ལ་ཡང་། ངུ་བའི་ཁ་ལ་བལྟས་ན་ངུ་བྲོ་
ཟེར་བ་ལྟར། ལྷ་བཙུན་པའི་གསུང་དེ་རྣམས་ཤིན་ཏུ་བདེན་པ་དང༌། ཡེ་ཤེས་འོད་
དེ་མ་མཇལ་ཡང་རྣམ་པ་དྲན་པ་དང༌། ཁོང་ཁུ་དབོན་གྱི་མི་ནོར་མང་པོ་ཟད་པ་དེ་
རྒྱུས་ཡོད་པ་དང༌། བོད་ཀྱི་དོན་དུ་ཁུ་དབོན་གཉིས་སྡུག་ཆེས་པ་དང་། རང་རེ་
རྣམས་སྐྱིད་ཆེས་པ་དང་། ལྷ་བཙུན་མི་ཆེན་གཅིག་གིས་བཤུམས་ཤིང་གསུང་བྱོན་
པའི་སྟོབས་ཀྱིས་ལུས་འདར། གདོང་མཆི་མས་གང་སྟེ་ལྷ་བཙུན་པའི་ཞལ་ལ་ཡང་
བལྟ་མ་ནུས་པར་ལུས་སྲོག་གི་དཀའ་ཚེག་དང། ཚེ་འདིའི་བདེ་སྐྱིད་གང་ལ་ཡང་མ་
ཆགས་པར། ལན་དུ་འོ་ལགས་ཀྱིས་བྱས་ནས་དཔོན་གཡོག་བདུན་གྱིས་གསེར་སྲང་
བདུན་བརྒྱ་འཁུར་ཏེ་རྒྱ་གར་གྱི་ལམ་ལ་ཞུགས། ལྷ་བཙུན་པས་ཀྱང་ཐག་རིང་པོར་
སྐྱེལ་ཐུང་མཛད་དེ་དགེ་སློང་ཁྱོད་ཀྱིས་ངའི་ཕྱོགས་ཀྱི་བྱ་བ་བྱས། ད་ལན་དཀའ་
ཆེ་ནའང་ཕར་བྱོན་ལ་འབད་རྩོལ་ཆེན་པོས་ལུས་དང་སྲོག་ལ་བསྡོས། འཁོར་ནས་
བྱས་ཤེས་དྲིན་དུ་བཟོ་བར་བྱ། ཞེས་གསུངས་ནས། རྒྱང་ཙམ་སླེབ་པ་ན་སླར་ཡང་
སྐད་བཏང་ནས། ཇོ་བོ་ཐུགས་རྗེ་ཆེན་པོ་ལ་གསོལ་བ་འདེབས་ཤིང་གཤེགས་པར་
ཞུ་གསུངས། དེ་ནས་ནག་ཚོ་ལོ་ཙྪ་བ་འཁོར་བཅས་རྣམས་བལ་པོ་རྫོང་ལ་ཕེབས་ཙ་
ན་མི་རེང་གཅིག་དང་ཕྲད་པས། ཁྱོད་ཡུལ་ས་ཐག་རིང་པོར་དོན་ཆེན་པོར་འགྲོ་
བར་སྣང་བས། འདི་སྐད་ཟེར་ཞིང་སོང་དང༌། དོན་གྲུབ་ནས་འོང་གི ། དཀོན་
མཆོག་གསུམ་ལ་ཕྱག་འཚལ་ལོ། ། ཁ་བ་ཅན་གྱི་རྒྱལ་ཁམས་སུ་དུས་གསུམ་གྱི་སངས་
རྒྱས་ཀྱི་འབྱུང་གནས་དམ་པའི་ཆོས་འཕེལ་བར་གྱུར་ཅིག ། ཅེས་ཟེར་ཞིང་སོང་
23



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དང༌། ལམ་དུ་ཉེ་ཞོ་མི་འབྱུང་བ་ཡིན་གྱིས་ཟེར་བ་ལ། ཁྱོད་སུ་ལགས་བྱས་པས།
རིམ་གྱིས་ཤེས་པར་འགྱུར་ཟེར། དེ་ལྟར་ནག་ཚོ་དཔོན་གཡོག་རྣམས་ལ་ལམ་བར་
གྱི་འཇིགས་པ་མང་དུ་བྱུང་བ་རྣམས་འབྲོམ་རང་ཉིད་ཀྱི་སྤྲུལ་པའི་རྣམ་པ་མང་པོས་
བསལ་ཏེ་རིམ་གྱིས་བྲི་ཀ་མ་ལ་ཤི་ལའི་སྒོ་སྤེའི་འོག་ཏུ་བྱོན། དེར་རྒྱ་བརྩོན་སེང་གེས་
བོད་ཀྱི་སྐད་ཀྱིས་སྒོ་སྤེའི་རྫོག་ཁུང་གཅིག་ན་མར་བོད་ཀྱི་ཚེ་དང་ལྡན་པ་ཀུན་གང་
ནས་བྱོན་ཟེར། ངེད་མངའ་རིས་སྟོད་ནས་འོངས་ པ་ ཡིན་བྱས་པས། དེ་ན་སྒོ་
བསྲུང་བྱིས་པ་གཅིག་ཡོད་པ་དེ་ལ་ཁྱོད་རང་གི་འབྲང་ཆས་ཀུན་འཆོལ་ལ་སྐྱིབས་
གཅིག་ཏུ་འབོལ་ལེ་གཟིམ་ལ་བཞུགས་སྐྱ་རེངས་གཉིས་པའི་འཇུག་ཙམ་ལ་སྒོ་འབྱེད་
པ་ཡོང་གསུངས། དེ་ནས་སྒོ་བསྲུང་བྱིས་པ་དེ་ལ་གསེར་རྣམས་བཅོལ་བས་དེས་
གསེར་རྣམས་ཕུག་གཅིག་ཏུ་བཞག་ནས། བློ་གཏད་ཐུབ་པ་གྲོགས་ཀྱི་མཆོག་བྱ་བ་
ཡིན། ཁྱེད་རང་རྣམས་བློ་ཕེབས་པར་གཟིམ་ཟེར་བ་ལ། ཆུང་ཆུང་འདིའི་ཁ་ནས་
འདི་འདྲ་ཡོང་བ་གང་ཟག་ཐ་མལ་པར་རང་མིན་ནམ་སྙམ་ནས་སེམས་བག་ཕེབས་པ་
བྱུང༌། ནང་པར་སྒོ་ཕྱེ་མ་ཐག་ཏུ་བྱིས་པ་གཞོན་ནུ་ཞྭ་སྤྱི་རིང་དང་འབྲོག་སྣམ་གྱི་གོས་
ཉིས་བརྩེགས་གྱོན་པ་ཕོར་ཆུང་ཁྱེར་བ་ཅིག་བྱུང་ནས། ཁྱེད་བོད་རྣམས་གང་ནས་
བྱོན། ལམ་དུ་འཇིགས་པའི་སྐྱོན་མི་སྣང་ངམ་ཟེར་ནས་བོད་ཀྱི་འབྲོག་པའི་སྐད་དུ་
ལྷང་ལྷང་བྱུང་བས་སྐྱོ་བས་སངས་པ་སྙམ་བྱེད་པ་བྱུང༌། དེར་མངའ་རིས་སྟོད་ནས་
འོངས། ལམ་འཇམ་པར་བྱུང༌། ཁྱོད་ག་ཚུག་ཡིན། གར་འགྲོ་བྱས་པས། དེས་
ང་ཡང་བོད་པ་ཡིན། བོད་དུ་འགྲོ་འོ་ཅག་བོད་འདི་ཁ་མང་ལ་གཏིང་ལྷོད། གཏམ་
མཚང་ཅན་སྦེད་མི་ཤེས། བྱ་བ་གལ་ཆེན་གསང་ནས་སྒྲུབ་དགོས་པ་ཡིན། རྒྱ་
བརྩོན་སེང་བོད་ཀྱི་སྤྱི་ཁང་ན་ཡོད། དེར་རྩད་བཅད་ན་ཡོང་ཟེར་ནས་ཡུད་ཀྱིས་
སོང་། དེ་ནས་སྲང་ནང་རིང་པོ་ཅིག་ན་ཞུགས་ནས་ཕེབས་པས། དྲང་སྲོང་རྒན་པོ་
ཆུ་ཤིང་གི་འཁར་བ་ཐོགས་པ་ཞིག་དང་ཕྲད་དེ། ཁྱེད་གང་ནས་བྱོན་གར་ཅི་བྱེད་དུ་
24



ཉིན་གཉིས་པ།
འགྲོ་སོགས་འདྲི་བ་ལ། ངེད་བོད་མངའ་རིས་སྟོད་ནས་ཇོ་བོ་ཨ་ཏི་ཤ་སྤྱན་འདྲེན་དུ་
འོངས། རྒྱ་བརྩོན་སེང་གི་ཁང་པ་གང་ན་ཡོད་བྱས་པས། ཁོ་འཁར་བ་ལ་བརྟེན་
ནས་མིག་བཅུ་བ་ཅིག་བྱས་ཏེ། ད་ནང་གི་བྱིས་པ་དེ་བདེན། བོད་ཀྱི་མི་ལ་ཨོལ་
མདུད་མེད་པས་སྲང་ནང་གི་འཁྱམས་པོ་ཚུན་ཆད་ལ་ཡིན་ལུགས་འཆད་པ་ཁྱོད་ཀྱི་
དོན་གྲུབ་ཏུ་རེ་བ་ཨང་། ད་རེས་ངའི་རྩར་བྱས་པས་དྲག ད་ཇོ་བོ་མིན་པ་གཞན་
གྱི་རྩར་མ་འདོན། སྒོ་ངས་བསྟན་ཟེར་ནས་ཁོའི་རྗེས་ལ་བྱོན་པས་ཁོ་ག་ལེ་སོང་བའི་
རྗེས་ལ་ནག་ཚོས་མགྱོགས་པོས་མ་སླེབས། ཁོ་བོད་ཀྱི་སྤྱི་ཁང་གི་སྒོ་ཕུག་ན་སྒུགས་
ནས་བསྡད་དེ་བྱ་བ་ཆེན་པོ་སྒྲུབ་པ་ལ་ག་ལེ་བྱེད་པ་ཡིན། རིངས་ན་གསོས་དལ་
དགོས་པ་ཡིན། འདོད་ཐག་མ་ཉེ་བར་རི་བོ་བགས་ཀྱིས་འཛེགས། ཁང་པ་འདི་
ཡིན་ཟེར། དེ་ནས་ནང་དུ་བྱོན། ལོ་ཙྪ་བ་རྒྱ་བརྩོན་སེང་ལ་གསེར་གྱི་ཕྱག་རྟེན་ཕུལ་
ཏེ་མཇལ་བས། ཁོང་གིས་ཁྱེད་རྣམ་པ་ཕྱོགས་གང་ནས་བྱོན་གསུང་བ་ལ་ལོ་རྒྱུས་
རྣམས་ཞིབ་པར་ཞུས་པས། ཁྱོད་ངའི་སློབ་མར་སྣང་སྟེ་ངོ་མི་ཤེས་པར་འདུག །
ད་ཨ་ཏི་ཤ་གདན་འདྲེན་པ་སྐད་ཡེ་མ་ཟེར་བར་སློབ་གཉེར་ལ་འོངས་པ་ཡིན་ཟེར་
ཀུན་ལ་སྨྲོས། འདི་ན་གནས་བརྟན་རཏྣ་ཨ་ཀ་ར་བྱ་བ་ཡོད། དེ་འདི་ན་དབང་ཆེ་
ཞིང་ཨ་ཏི་ཤའི་ཡང་བདག་པོ་ཡིན། དེས་ཚོར་དུ་ཡེ་མི་བཏུབ་པས། ད་ལྟ་ཁོ་རང་
ལ་གསེར་སྲང་ཕྱེད་ ཕུལ་ ལ། ངེད་བོད་ནས་འོངས་ པ་ ཡིན། པཎྜི་ཏ་སྤྱན་མ་
འདྲོངས། ད་ཁྱེད་ཀྱིས་པཎྜི་ཏ་དང་ཁྱད་མེད་པའི་སློབ་གཉེར་ཅིག་བདག་ལ་ཐུགས་
ལ་འདོགས་པར་ཞུ་ཟེར་བའི་ཞུ་བ་ཕུལ། དེ་ནས་ཀྱང་རིངས་རིངས་བླ་མ་ཕེབས་པ་
ཡེ་མ་བྱེད་པར་གསོས་དལ་གྱིས། དེ་ནས་འོ་ཅག་ཐབས་མཁས་པོས་ཇོ་བོ་འདིར་
ཕེབས་པའི་དུས་སུ་ཞུ་བ་བྱེད་པ་ཡིན་གསུངས། དེ་ནས་ནག་ཚོ་དང་རྒྱ་བརྩོན་སེང་
གཉིས་ཀྱིས་གནས་བརྟན་རཏྣ་ཨ་ཀ་རའི་དྲུང་དུ་གསེར་སྲང་ཕྱེད་ཕུལ་ཏེ་ནག་ཚོས་
རྒྱས་བསླབ་པ་ལྟར་གྱི་ཞུ་བ་བྱས་པས། གནས་བརྟན་གྱིས་དེ་ཤིན་ཏུ་ལེགས། ངེད་
25



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འདིར་མི་ལ་བརྩེགས་པ་མ་ཡིན་ཏེ། པཎྜི་ཏ་གཞན་གྱིས་སེམས་ཅན་མི་ཐུལ། འདི་
ན་ཨ་ཏི་ཤ་མེད་ན་རྒྱ་གར་སངས་རྒྱས་ཀྱི་བསྟན་པའི་འབྱུང་གནས་ཡིན་པ་ལ་འདི་
བཏང་ན་སེམས་ཅན་སྤྱིའི་བསོད་ནམས་ཉམས་འགྲོ་བ་ཡིན་མོད་ཅེས་སོགས་གསུང་
སྙན་པོ་མང་པོ་བྱོན་སྐབས་ཤིག་ཇོ་བོའི་ཕྱི་ལ་ནག་ཚོས་བརྒྱུགས་ནས་སྤྱན་མཆི་མས་
གང་བ་ན། ཇོ་བོས། ཨེ་མ་བོད་ཀྱི་ཚེ་དང་ལྡན་པ་བདེན། མཆི་མ་མ་འབྱིན་ཁྱེད་
རྒྱལ་བློན་འབངས་དང་བཅས་པ་ཁོ་བོ་ངོ་གནོང་། བདག་སྙིང་རིང་བ་མིན། འདི་
ལྟར་ན་སོ་ཡང་རྒས། ལྡེ་མིག་མང་པོ་འཛིན་དགོས་པ་བྱུང༌། ད་དུང་ཁྱེད་བློས་མ་
བཏང་བར་ཡོང་པ་ཡིན། དཀོན་མཆོག་ལ་གསོལ་བ་ཐོབ་གསུངས། དེ་ནས་རིམ་
གྱིས་ལོ་ཙཱ་བ་གཉིས་དང་འབྲོམ་གྱི་སྤྲུལ་པ་བསམ་གྱིས་མི་ཁྱབ་པ་རྣམས་དང་ཇོ་མོ་
སྒྲོལ་མ་ལ་སོགས་པའི་ཐབས་མཁས་དང་གསོལ་བ་བཏབ་པའི་རྐྱེན་གྱིས་ཇོ་བོ་ཡང་མ་
འགྱངས་པར་མངའ་རིས་སྟོད་དུ་སྤྱན་དྲངས་པ་ཡིན་གསུངས། མངའ་རིས་སྟོད་དུ་
ཕེབས་ནས་སངས་རྒྱས་ཀྱི་བསྟན་པའི་དག་ཐེར་མཛད་པར་གསོལ་བ་བཏབ་པ་ཞེས་
སོགས་ཀྱི་སྐབས་སུ། དེ་ནས་ལྷ་བླ་མ་བྱང་ཆུབ་འོད་ཀྱིས་ཇོ་བོ་བོད་དུ་ཕེབས་པའི་
དགོས་པ་སངས་རྒྱས་ཀྱི་བསྟན་པ་རྒྱས་པ་ཁོ་ན་ཡིན་པས་བོད་སྤྱི་ལ་ཕན་པའི་ཆོས་
ཟབ་མོ་ཞིག་གསུང་དུ་གསོལ་ཞུས་པས་ཇོ་བོ་ཤིན་ཏུ་མཉེས་ནས། དུས་གསུམ་རྒྱལ་
བ་ཐམས་ཅད་དག་དང་དེ་ཡི་ཆོས། དགེ་འདུན་རྣམས་ལ་གུས་པ་ཆེན་པོས་ཕྱག་
བྱས་ཏེ། སློབ་མ་བཟང་པོ་བྱང་ཆུབ་འོད་ཀྱིས་བསྐུལ་གྱུར་པས། བྱང་ཆུབ་ལམ་གྱི་
སྒྲོན་མ་རབ་ཏུ་གསལ་བར་བྱ། ཞེས་གསུངས་ནས་བྱང་ཆུབ་ལམ་སྒྲོན་འདི་མཛད་
གསུངས། དེའི་ཟུར་བཤད་ལྟ་བུར། བླ་མ་དེའི་ཆོས་གྲལ་དུ་བསྡད་པ་ཙམ་གྱིས་བླ་
མ་དེའི་སློབ་མ་ཡིན་པའི་ངེས་པ་མེད། སློབ་མ་ཟེར་བ་དེ་བླ་མ་ལ་དད་གུས་ཤུགས་
དྲག་པོས་བློ་གཏད་ནས་བླ་མ་དེའི་ཞབས་འོག་ཏུ་ཧྲིལ་གྱིས་འཛུལ་བ་ལྟ་བུ་ཞིག་
དགོས། དེ་མིན་སློབ་མར་མི་འགྱུར་བ་ནི། ལྷ་བཙུན་བོ་དྷི་ར་ཛཱས་ཇོ་བོ་མཇལ་བའི་
26



ཉིན་གཉིས་པ།
ཚེ་ཞབས་རྡོ་རྗེའི་སྐྱིལ་ཀྲུང་མཛད་པ་ཡང་བཤིག་ནས་ཡར་བཞེངས། ལྷ་བླ་མ་བྱང་
ཆུབ་འོད་ཕེབས་པའི་ཚེ་སྐྱིལ་ཀྲུང་མི་བཤིག་པ་ལ་ལྷ་བཙུན་པས་དེའི་རྒྱུ་མཚན་གང་
ལགས་ཞུས་ པས། བྱང་ཆུབ་འོད་ངའི་སློབ་མ་ ཡིན་ ཁྱེད་ བོད་ ཀྱི་ རྒྱལ་ པོ་ ཡིན་
གསུངས། ལྷ་བཙུན་གྱིས་འོ་ན་ཁོ་བོ་སློབ་མ་མ་ལགས་སམ་ཞུས་པས། ལགས་
ལགས་བཟོད་པ་མཛོད་གསུངས་པ་ཡིན། དེ་ཡང་ནང་གི་ཉེར་ལེན་དད་པ་མེད་ན་
ཕྱིའི་རྐྱེན་ཆོས་གྲལ་དུ་བསྡད་པ་ཙམ་གྱིས་ཕན་མི་ཐོགས་ཏེ། དགེ་བཤེས་པོ་ཏོ་བས།
ནང་གི་ཉེར་ལེན་མེད་པ་ལ། ཕྱི་ཡི་རྐྱེན་གྱིས་ཕན་མི་ཐོགས། ། ནམ་མཁའི་བྱིའུ་
ཆུང་སྐྱ་བོ་ལ། ། རིན་ཆེན་གསལ་གྱིས་གདམས་པ་བཞིན། ། ཞེས་གསུངས་འདུག་
གསུངས། ཕྱི་མ་ལ་བྱམས་པ་ནས་བརྒྱུད་པ་དང་
དང་ཞེས་སོགས་ཀྱི་སྐབས་སུ། སྤྱོད་
པའི་བརྒྱུད་པ་ལ་བྱམས་པ་ནས་ཐོགས་མེད་ལ་བརྒྱུད་པ་དང་འཇམ་དབྱངས་ནས་ཞི་
བ་ལྷ་ལ་བརྒྱུད་པ་གཉིས་ཡོད། དེ་གཉིས་ཀྱང་བྱང་ཆུབ་ཀྱི་སེམས་རང་གི་ངོ་བོ་ལ་
ཁྱད་པར་མེད་ཀྱང་། སེམས་བསྐྱེད་ཚུལ་དང་སྤྱད་པ་ལ་སློབ་ཚུལ་ལ་ཁྱད་པར་ཡོད་
དེ། བྱམས་པའི་རྣམ་པར་ཐར་པའི་མདོ་ལས་གསུངས་པའི་རྒྱལ་པོ་ལྟ་བུའི་སེམས་
བསྐྱེད་ཀྱི་མན་ངག་རྣམས་བྱམས་པ་ནས་བརྒྱུད། འཇམ་དཔལ་རྣམ་པར་རོལ་བའི་
མདོ་ནས་བཤད་པ་ལྟར་གྱི་བདག་གཞན་མཉམ་བརྗེའི་སྒོ་ནས་རྫི་བོ་ལྟ་བུའི་སེམས་
བསྐྱེད་ཚུལ་གྱི་མན་ངག་རྣམས་འཇམ་དབྱངས་ནས་བརྒྱུད་པ་ཡིན་གསུངས། རྟག་
ཏུ་བསྟེན་པའི་བླ་མ་ནི། ཞེས་སོགས་ཀྱི་སྐབས་སུ་ཇོ་བོས་བླ་མ་བརྒྱ་དང་ལྔ་བཅུ་རྩ་
བདུན་བསྟེན་པ་ཡིན་གསུངས། སློབ་མ་བྱུང་ཚུལ་གྱི་སྐབས་སུ་རྣལ་འབྱོར་རྣམ་པ་
བཞི་ནི། རྣལ་འབྱོར་ཨ་མེས་བྱང་ཆུབ་རིན་ཆེན། དགོན་པ་བ་འཛེང་དབང་ཕྱུག་
རྒྱལ་མཚན། ཤེས་རབ་རྡོ་རྗེ། ཕྱག་དར་སྟོན་པ་བྱམས་པའི་བློ་གྲོས་དང་བཞི་ཡིན།
དེ་བཞི་ཆར་ཁམས་པ་ཡིན། ཡང་དགེ་བཤེས་གསང་ཕུ་བ་ཞེས་པ་སྐབས་འགའ་
ཞིག་ཏུ་རྔོག་ལེགས་པའི་ཤེས་རབ་ལ་གསུངས་པ་ཡང་ཡོད་མོད་ཕལ་ཆེར་རྣལ་འབྱོར་
27



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
པ་ཤེས་རབ་རྡོ་རྗེ་འདི་ལ་གོ་དགོས། ཇོ་བོའི་བླ་མ་བརྒྱ་དང་ལྔ་བཅུ་རྩ་བདུན་གྱི་ནང་
ནས་པཎྜི་ཏ་ཧ་ལ་ནག་པོ་ཞེས་པས་ཇོ་བོ་བོད་དུ་བྱོན་ཁར་ཁྱོད་བོད་དུ་ཕྱིན་ན་ཕ་ལས་
བུ་རྫིག ། བུ་ལས་ཚ་བོ་རྫིག ། ཚ་བོ་ལས་ཡང་ཚ་རྫིག ། ཡང་ཚ་ལས་གསུམ་ཚ་
རྫིག་པ་ཡོང་། དེ་ནས་འཆལ་ཏེ་འགྲོ་ཞེས་ལུང་བསྟན་པའི་ཕ་ནི་ཇོ་བོ་རང་ཉིད།
བུ་ནི་འབྲོམ་སྟོན་དང་རྔོག་ལེགས་པའི་ཤེས་རབ། ནག་ཚོ་ལོ་ཙྪ་བ་སོགས་ཡིན། ཚ་
བོ་ནི་སྐུ་མཆེད་གསུམ་དང་རོང་པ་ལག་སོར་བ་སོགས་ཡིན། ཡང་ཚ་ནི་གླང་ཤར་
གཉིས་ལ་སོགས་པ་ཡིན། གསུམ་ཚ་ནི་སངས་རྒྱས་དབོན་སྟོན་དང༌། སངས་རྒྱས་
སྒོམ་པ་ཡབ་སྲས། གླང་ལུང་པ་ལ་སོགས་པ་ཡིན། དེ་དག་གོང་མ་གོང་མ་ལས་ཕྱི་
མ་ཕྱི་མའི་དུས་སུ་བསྟན་པ་ཁྱབ་གདལ་ཆེ་བར་བྱུང་བས་རྫིག་པའི་དོན་དེ་ལྟར་ཡིན།
དེ་ནས་ལམ་གྱི་རིམ་པ་འདིས་མི་ཆོག་པར་སྔགས་རེ་བསྣོན་མ་རྒྱབ། རྗེས་གནང་རེ་
བསྣོན་མ་རྒྱབ་པས་ཅུང་ཟད་འཆལ་ཏེ་སོང་བ་ཡིན། དེ་ཡང་ཇོ་བོ་ཡབ་སྲས་ཀྱི་
བསྟན་པ་ཡོད་ན་རྗེ་རིན་པོ་ཆེའི་བསྟན་པ་ཡང་ཡོད་ལ། དེ་མེད་ན་རྗེ་རིན་པོ་ཆེའི་
བསྟན་པ་ཡང་མེད་པར་འགྱུར་པས་ཐམས་ཅད་ཀྱིས་ཇོ་བོའི་བསྟན་པ་འདི་ལ་གཅེས་
སྤྲས་བྱེད་དགོས། རྗེ་རིན་པོ་ཆེའི་བསྟན་པ་འདི་ལ་བཀའ་གདམས་གསར་མའི་
ལུགས་སྲོལ་དུ་མཚན་འདོགས་པ་ཡང་ཇོ་བོའི་བསྟན་པ་ཐམས་ཅད་མ་ཚང་བ་མེད་
པར་ཡོད་པའི་ཐོག་ཏུ་ཚེ་གཅིག་ཉིད་ལ་སྒྱུ་ལུས་རྡོ་རྗེ་འཆང་གི་གོ་འཕང་ཐོབ་པའི་
མན་ངག་བླ་ན་མེད་པ་ཞིག་གསར་དུ་བསྣན་པའི་རྒྱུ་མཚན་གྱིས་ཡིན། མན་ངག་དེ་
ཡང་ཇོ་བོའི་བསྟན་པ་འདི་མེད་ན་འཆལ་པ་ཞིག་ཏུ་འགྲོ་བས་གང་ཡང་མི་ཡོང་
གསུང༌། དེ་དག་གི་ནང་ནས་ཀྱང་བླ་མ་ཉིད་ཀྱི་འཕྲིན་ལས་རྒྱས་པར་བྱེད་པའི་
བརྒྱུད་འཛིན་ཆེན་པོ་ནི་སྒྲོལ་མས་ལུང་བསྟན་པའི་འབྲོམ་སྟོན་པ་རྒྱལ་བའི་འབྱུང་
གནས་སོ། ཞེས་པའི་སྐབས་འབྲོམ་ཆོས་ཀྱི་རྒྱལ་པོ་དེ་ཉིད་ནི། གཉན་ཆེན་ཐང་
ལྷའི་ལྷ་འོག་རྩྭ་སྒྱེ་མོའི་ཕུག་ཏུ་སྐུ་འཁྲུངས་ཤིང་། འཁྲུངས་ས་དེང་སང་ཡང་མཇལ་
28



1:|:ཉིན་གཉིས་པ།
རྒྱུ་ཡོད་འདུག ཆུང་ངུ་ནས་ཡུམ་གཤེགས་ཤིང༌། མ་ཡར་ཞིག་ནས་ཤིན་ཏུ་སྡང་
བར་བྱས་པའི་རྐྱེན་གྱིས་འགའ་ཞིག་ནས་དེང་སང་སྙེ་མོ་རྒྱལ་བྱེད་འདི་ཡིན་ཟེར།
གང་ལྟར་ཡང་དགོན་པ་ཞིག་ཏུ་ཞང་པོ་ཞིག་ཡོད་པའི་སར་ཕེབས་ནས་ཀློག་བསླབ།
ཕན་ཡུལ་རྒྱལ་དུ་ཞང་ཆེན་པོ་ལས་དགེ་བསྙེན་སྒྲུབས། ཁམས་སུ་བླ་མ་སེ་བཙུན་གྱི་
ཞབས་ཏོག་མཛད་ནས་སློབ་གཉེར་མཛད། མངའ་རིས་སྟོད་དུ་ཇོ་བོ་ལ་རྗེ་བཙུན་
སྒྲོལ་མས་ཨུ་པ་སི་ཀ་དང་སང་ཉིན་མཇལ་བར་ལུང་བསྟན་པས་ཇོ་བོས་ཀྱང་དེ་ཉིན་
སྦྱིན་བདག་
བདག་ཞིག་གིས་གདན་དྲངས་པར་སྔ་དྲོ་འབྲོམ་སྒུགས་ཕྱིར་བཞུགས་ནས་སྦྱིན་
བདག་དེའི་ སར་ མ་བྱོན། དེ་ནས་འབྲོམ་ མ་བྱོན་ཙ་ན་ ཡོན་ བདག་ གི་ དྲུང་ དུ་
གཤེགས་ནས་ཡར་ལོག་བྱོན་སྐབས་སྲང་བར་ཞིག་ཏུ་འབྲོམ་དང་མཇལ་བར་དེ་ཉིན་
ཇོ་བོས་སྦྱིན་བདག་གིས་མར་ཟན་ཞུས་པ་ནས་འབྲོམ་གྱི་སྐུ་སྐལ་བསྣམས་ཡོད་པ་ཡང་
གནང༌། དེའི་ཉིན་རང་འབྲོམ་ལ་འཇམ་དཔལ་རྡོ་རྗེའི་དཀྱིལ་འཁོར་དུ་དབང་
བསྐུར་བར་མཛད། འབྲོམ་གྱིས་ཀྱང་དེ་ནུབ་ནས་བཟུང་ཇོ་བོའི་དབུ་སྔས་སུ་མར་
མེ་ཕུལ་ཏེ་ཇོ་བོ་མུན་པའི་ཁྲོད་དུ་སྐད་ཅིག་ཀྱང་འཇོག་མ་མྱོང་བ་ཡིན་པར་འདུག
དེ་ནས་ཐང་པོ་ཆེར་ཇོ་བོ་བཞུགས་དུས་ཟླ་བ་གཅིག་དང༌། ཡེར་པར་ཇོ་བོ་ལ་འབུལ་
མོ་ཆེ་མཛད་པའི་གསེར་སློང་ལ་བྱང་དུ་ཟླ་བ་གཅིག་བྱོན་པའི་ཟླ་བ་གཉིས་པོ་དེ་མ་
གཏོགས་ཇོ་བོ་ནམ་གཤེགས་ཀྱི་བར་སྐུ་མདུན་དུ་འབྲལ་མེད་བཞུགས་ནས་གདམས་
ངག་གསན་པས་འཕྲིན་ལས་དབྱར་མཚོ་ལྟར་རྒྱས་པ་ཡིན་གསུངས། ཆོས་ཀྱི་ཆེ་བ་
ལ། མདོ་སྔགས་གཉིས་ཀའི་གནད་བསྡུས་ནས་སྟོན་པས་བརྗོད་བྱ་ཡོངས་སུ་རྫོགས་
པ་དང༌། སེམས་འདུལ་བའི་རིམ་པ་གཙོ་བོར་བྱས་ནས་སྟོན་པས་ལག་ཏུ་བླང་བདེ་
བ་དང༌། ཤིང་རྟ་ཆེན་པོ་གཉིས་ཀྱི་ལུགས་ལ་མཁས་པའི་བླ་མ་གཉིས་ཀྱི་གདམས་
པས་བརྒྱན་པས་ལུགས་གཞན་ལས་ཁྱད་པར་དུ་འཕགས་སོ། ། ཞེས་པའི་སྐབས་སུ་
ལམ་སྒྲོན་ལ་ཁྱད་ཆོས་གསུམ་གསུངས་པ་འདི་མཛོད་རྩ་འགྲེལ་དང་མངོན་རྟོགས་
29



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྒྱུན་ལྟ་བུ་ལ་ཡང་མ་ཚང་སྟེ། སྔགས་ཀྱི་གནད་མ་བསྡུས་པ་དང༌། ཉམས་ལེན་གྱི་
རིམ་པ་ཚང་བར་སྟོན་ཀྱང་མན་ངག་གཞན་ལ་མ་བསྟེན་པར་གོ་མི་ནུས་པས་ལག་ཏུ་
བླང་བདེ་ འེ་ཁྱད་ཆོས་ཀྱང་མ་ཚང་གསུངས།། ། །
30



ཉིན་གསུམ་པ།
རྒྱལ་བའི་སྲས་པོ་ཤནྟི་དེ་ཝའི་གསུང་ལས། དལ་འབྱོར་འདི་ནི་ཤིན་ཏུ་རྙེད་
པར་དཀའ། ། སྐྱེས་བུའི་དོན་གྲུབ་ཐོབ་པར་གྱུར་པ་ལ། ། གལ་ཏེ་འདི་ལ་ཕན་པ་
མ་སྒྲུབས་ན། ། ཕྱིས་འདི་ཡང་དག་འབྱོར་པར་ག་ལ་འགྱུར། ། ཞེས་པའི་ལུང་
འདྲེན་པར་མཛད་ནས་སྔོན་འགྲོའི་གསུང་བཤད་ཀྱི་སྐབས་སུ། མཁས་གྲུབ་རིན་པོ་
ཆེས་ལམ་རིམ་ལ་ཆེ་བརྗོད་འདི་ལྟར་མཛད་དེ། དམ་པ་གོང་མ་དེ་རྣམས་ཀྱིས་
མཛད་པའི་བསྟན་རིམ་རྣམས་ཀྱང་རྨད་དུ་བྱུང་མོད་ཀྱི། འདི་ཉིད་ནི་གྲངས་དང་
གོ་རིམ་དང་དམིགས་པ་འགྲིལ་བ་སོགས་ཀྱི་སྒོ་ནས་ཆེས་ཁྱད་པར་དུ་འཕགས་སོ།
ཞེས་གསུངས་པ་ཡིན་གསུངས། དངོས་གཞི་ལ་གསུང་བཤད་འདི་ལྟར་གནང་སྟེ།
ལམ་སྒྲོན་ལ་ཆེ་བ་བཞི་དང་ལྡན་ཚུལ་གོ་བདེ་བར་བརྗོད་ན། ཁྱད་ཆོས་གསུམ་ལྡན་
གྱི་ལམ་སྒྲོན་ཆོས་ཅན། ཆེ་བ་བཞི་དང་ལྡན་པ་ཡིན་ཏེ། བསྟན་པ་ཐམས་ཅད་
འགལ་མེད་དུ་རྟོགས་པའི་ཆེ་བ། གསུང་རབ་ཐམས་ཅད་གདམས་ངག་ཏུ་འཆར་
བའི་ཆེ་བ། རྒྱལ་བའི་དགོངས་པ་བདེ་བླག་ཏུ་རྙེད་པའི་ཆེ་བ། ཉེས་སྤྱོད་ཆེན་པོ་
རང་འགགས་སུ་འགྲོ་བའི་ཆེ་བ་སྟེ་བཞི་པོ་འདི་དང་ལྡན་པའི་ཕྱིར། ཞེས་འགོད་པ་
ཡིན། འདི་ལ་དམ་བཅའ་དང་སྒྲུབ་བྱེད་གཉིས། དེ་ཡང་རྒྱལ་བས་གསུངས་པ་ཇི་
སྙེད་པ་ཐམས་ཅད་འདིར་གང་ཟག་གཅིག་འཚང་རྒྱ་བའི་ལམ་དུ་གོ་བ་སྟེ། ཞེས་པ་
འདིས་དམ་བཅའ་བཞག དེ་ཡང་ཁ་ཅིག་ནི་ལམ་གྱི་གཙོ་བོ། ཁ་ཅིག་ནི་ལམ་གྱི་
ཡན་ལག་ཅི་རིགས་པར་འགྱུར་བའོ། ཞེས་པས་རྟགས་བཀོད་པ་ཡིན། དེ་ཡང་
ངེས་འབྱུང་ལམ་གྱི་གཙོ་བོ་དང་། ཆུང་འབྲིང་གི་ཆོས་སྐོར་གཞན་རྣམས་དེའི་ཡན་
ལག་ཏུ་བྱེད་པ་དང་། ཡང་བྱང་སེམས་ལམ་གྱི་གཙོ་བོ་དང༌། སྐྱེས་བུ་ཆེན་པོའི་
31



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཆོས་སྐོར་གཞན་རྣམས་དེའི་ཡན་ལག་ ཏུ་བྱེད་པ་དང༌། ཡང་ལྷག་མཐོང་ལམ་གྱི་
གཙོ་བོ་དང་ཞི་གནས་དེའི་ཡན་ལག་ཏུ་འགྲོ་བ་ཡིན། སྒྲུབ་བྱེད་ལ་རྒྱས་པར་ཕྱེ་ན།
ཕར་ཕྱིན་ཐེག་པ་ལ་ལྟོས་པའི་སྒྲུབ་བྱེད་དང་། རྡོ་རྗེ་ཐེག་པ་ལ་ལྟོས་པའི་སྒྲུབ་བྱེད་
གཉིས། དང་པོ་ལ། བྱང་ཆུབ་སེམས་དཔའི་བཞེད་དོན་སྒྲུབ་པ་ལ་ལྟོས་པའི་སྒྲུབ་
བྱེད་དང་། འབྲས་བུ་སངས་རྒྱས་སྒྲུབ་པ་ལ་ལྟོས་པའི་སྒྲུབ་བྱེད་གཉིས། དང་པོ་
སྟོན་པ་ལ། དེ་ལ་བྱུང་ཆུབ་སེམས་དཔའ་རྣམས་ཀྱི་བཞེད་དོན་ནི་འཇིག་རྟེན་གྱི་
དོན་སྒྲུབ་པ་ཡིན་ལ། ཞེས་པ་ནས། དེ་ཡང་རང་གཅིག་པུ་ཞི་བདེ་དོན་གཉེར་ལ་
སོགས་པའི་བསམ་པ་ཐུན་མོང་མ་ཡིན་པ་དང་བཅས་པ་ཐུན་མོང་མ་ཡིན་པ་སོགས་
མ་གཏོགས་པའོ། ཞེས་པའི་བར་གསུངས། འདིའི་སྐབས་སུ་མངོན་རྟོགས་རྒྱན་དུ།
འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་འཇིག་རྟེན་དོན་སྒྲུབ་མཛད་པ་གང༌།
ཞེས་གསུངས་ཏེ། བྱང་ཆུབ་སེམས་དཔའི་བཞེད་དོན་གྱི་གཙོ་བོ་སེམས་ཅན་གྱི་དོན་
མཛད་པ་ཁོ་ན་ཡིན་ལ། དེ་ཡང་རིགས་ཅན་གསུམ་གའི་དོན་མཛད་དགོས་པའི་རྒྱུ་
མཚན་གྱིས་ཉན་ཐོས་ཀྱི་ལམ་ཤེས་པའི་ལམ་ཤེས། རང་རྒྱལ་གྱི་ལམ་ཤེས་པའི་ལམ་
ཤེས། ཐེག་ཆེན་གྱི་ལམ་ཤེས་པའི་ལམ་ཤེས་གསུམ་ག་ཐུགས་རྒྱུད་ལ་བསྐྱེད་པར་
བྱེད་དགོས། དེ་ཡང་ཕྱི་དྲོའི་ཁ་ཟས་སྤོང་བ་ལ་སོགས་བ་ནི་ཐེག་པ་དམན་པའི་ཆོས་
ཡིན་པས་རང་ཅག་ཐེག་ཆེན་པ་རྣམས་ཀྱིས་ཉམས་སུ་བླང་མི་དགོས་ཤིང་ཤེས་པར་
ཡང་བྱ་མི་དགོས་སྙམ་དུ་མི་བཟུང་བར་གདུལ་བྱ་ཐེག་དམན་གྱི་རིགས་ཅན་རྗེས་སུ་
བཟུང་བའི་ཕྱིར་དེ་དག་ཤེས་པར་བྱེད་ཅིང་རང་ཉིད་ཀྱི་ཉམས་ལེན་དུ་ཡང་ཁྱེར་
དགོས་པ་ཡིན། ལམ་ཐམས་ཅད་བསྐྱེད་པར་བྱ་ཞིང་ལམ་ཐམས་ཅད་ཤེས་པར་བྱའོ།
དེ་དག་ཀྱང་ཡོངས་སུ་རྫོགས་པར་བྱ་ཞིང་དེ་དག་གི་ལམ་གྱི་བྱ་བ་ཡང་བྱ་ལ། ཞེས་
གསུངས་པའི་དོན་ཡང་། ཐེག་པ་གསུམ་ཀའི་ལམ་ཤེས་པའི་ལམ་ཤེས་རྣམས་ཤེས་
པར་བྱ་ཞིང་། ཚུལ་བཞིན་ཉམས་སུ་བླངས་ཏེ་རང་རྒྱུད་ལ་བསྐྱེད་པར་བྱེད་དགོས།
32



ཉིན་གསུམ་པ། :
དེ་ལྟར་རང་རྒྱུད་ལ་སྐྱེས་པ་ན་ལམ་དེ་དག་གི་བྱ་བ་གདུལ་བྱའི་དོན་སྒྲུབ་པ་ཡང་བྱ་ལ།
ཞེས་པའི་དོན་ཡིན། དེ་ཡང་ཚོགས་སྦྱོར་གྱི་གནས་སྐབས་སུ་རང་རྒྱུད་ལ་བསྐྱེད་
པར་བྱེད། མཐོང་ལམ་གྱི་གནས་སྐབས་སུ་མངོན་སུམ་དུ་ཤེས་པར་བྱེད། སྒོམ་
ལམ་གྱི་གནས་སྐབས་སུ་རྫོགས་པར་བྱེད་དེ་སྐྱེད་ཤེས་རྫོགས་གསུམ་བྱེད་པ་ཡིན་
གསུངས། ཐེག་ཆེན་གྱི་ལམ་ལ་ཐུན་མོང་བ་ཡིན་མིན་གཉིས་ཀྱི་ཞེས་སོགས་ཀྱི་
སྐབས་སུ། གང་ཟག་གི་བདག་མེད་མངོན་སུམ་དུ་རྟོགས་པའི་ལམ་ལྟ་བུ་ཐེག་པ་
གསུམ་ཀའི་ཐུན་མོང་གི་ལམ་ཡིན། ཡང་ཐེག་དམན་གྱི་ལམ་ཡིན་ན། བྱང་སེམས་
ཀྱི་ཉམས་སུ་ལེན་དགོས་པས་ཁྱབ་པ་ཡང་མེད་དེ། ཐེག་དམན་པ་རྣམས་རང་ཉིད་
འཁོར་བའི་སྡུག་བསྔལ་ལ་ཤིན་ཏུ་འཇིགས་ནས། སེམས་ཅན་གཞན་མི་དྲན་པར་
རང་ཉིད་ཐབས་སྣ་ཚོགས་ཀྱིས་འཁོར་བ་ལས་ཅི་ཐར་བྱེད་པའི་ངེས་འབྱུང་ཤུགས་
དྲག་པོ་ཞིག་ཡོད། དེ་ནི་ཉན་རང་གི་བསམ་ པ་ཐུན་མོང་མ་ཡིན་པ་ཡིན་ཞིང་།
བྱང་སེམས་ཀྱི་ལམ་ལ་ལྟོས་ཏེ་དོར་བྱ་ཡང་ཡིན། དེ་བཞིན་དུ་སོ་ཐར་གྱི་བཅས་རྐྱང་
རྣམས་ཀྱང་བྱང་སེམས་ཁྱིམ་པས་ཉམས་སུ་ལེན་མི་དགོས་པའི་དམིགས་བསལ་ཡིན།
དོན་དུ་བསྟན་པ་ཐམས་ཅད་འགལ་མེད་དུ་རྟོགས་ཚུལ་ནི། རྒྱལ་བའི་གསུང་རབ་
ཐམས་ཅད་གང་ཟག་རང་ཉིད་འཚང་རྒྱ་བའི་ཆ་རྐྱེན་དུ་གོ་བ་ཞིག་བྱུང་ན་བསྟན་པ་
ཐམས་ཅད་འགལ་མེད་དུ་རྟོགས་པ་ཡིན། གོང་གི་སྒྲུབ་བྱེད་གཉིས་པ་འདྲ
པ་འབྲས་བུ་
སངས་རྒྱས་སྒྲུབ་པ་ལ་ལྟོས་པའི་སྒྲུབ་བྱེད་སྟོན་པ་ལ། གཞན་ཡང་ཡང་དག་པར་
རྫོགས་པའི་སངས་རྒྱས་ནི་སྐྱོན་ཕྱོགས་རེ་ཟད་པ་དང་། ཡོན་ཏན་ཕྱོགས་རེ་རྫོགས་
པ་མིན་གྱི་ཞེས་པ་ནས། དེ་ཐམས་ཅད་ཀྱང་ཐེག་ཆེན་པས་མི་སྒྲུབ་པ་མེད་པའི་ཕྱིར་
རོ་ཞེས་པའི་བར་གསུངས། དེ་ཡང་འབྲས་བུ་སངས་རྒྱས་དེ་ཉིད་སྐྱོན་ཀུན་ཟད་
ཡོན་ཏན་ཀུན་ལྡན་ཡིན་པའི་རྒྱུ་མཚན་གྱིས། དེ་སྒྲུབ་པའི་ཐེག་པ་ཆེན་པོ་ཡང་སྐྱོན་
གྱི་རིགས་མཐའ་དག་འགོག་ཅིང་ཡོན་ཏན་གྱི་རིགས་མཐའ་དག་སྒྲུབ་པ་ཞིག་དགོས།
33



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྡོ་རྗེ་ཐེག་པ་ལ་ལྟོས་པའི་སྒྲུབ་བྱེད་སྟོན་པ་ལ། གལ་ཏེ་ཕ་རོལ་ཏུ་ཕྱིན་པའི་ཐེག་པ་
ལ་དེ་ལྟར་ཡིན་ཀྱང་ཞེས་པ་ནས། སྔ་མ་ནི་བྱང་སེམས་ཀྱི་སྡོམ་པ་ཡིན་པའི་ཕྱིར་རོ་
ཞེས་པའི་བར་གསུངས། ཕར་ཕྱིན་ཐེག་པའི་བྱང་སེམས་ཀྱི་དེ་ལྟར་སློབ་དགོས་ཀྱང་
སྔགས་ལམ་ལ་ཞུགས་པས་མི་དགོས་སོ་ཞེ་ན། དེ་ཡང་དགོས་ཏེ། དེ་གཉིས་སེམས་
བསྐྱེད་པ་དང་ཕྱིན་དྲུག་ལ་སློབ་པའི་ལམ་གྱི་ལུས་འདྲ་ཞིང་། བླ་མེད་ཀྱི་དཀྱིལ་ཆོག་
ཁུངས་ཐུབ་དུ་མར་ཐུན་མོང་དང་ཐུན་མོང་མ་ཡིན་པའི་སྡོམ་པ་གཉིས་གཉིས་བཟུང་
བར་གསུངས་པའི་ཐུན་མོང་བ་ནི་བྱང་སྡོམ་ཡིན་ལ། ཐུན་མོང་མ་ཡིན་པའི་སྡོམ་པ་
ལ་ཡང་ཕྱིན་དྲུག་ལ་སློབ་པ་སོགས་རིགས་ལྔའི་སྡོམ་བཟུང་གི་སྐབས་སུ་ཡི་དམ་བཅའ་
དགོས་གསུངས། བསྟན་པ་ཐམས་ཅད་གྲུ་བཞི་ལམ་གྱིས་འཁྱེར་ཤེས་པ་ངའི་བླ་མ་
ཞེས་པའི་སྐབས། བླ་མ་བྱམས་པ་རིན་པོ་ཆེས་གྲུ་བཞི་ཞེས་པའི་བཞི་དེ་གྲངས་ཀྱི་
བཞི་ལ་བྱས་ནས། ངེས་འབྱུང་གི་གྲུ་གཅིག བྱང་སེམས་ཀྱི་གྲུ་གཅིག ཡང་དག་
པའི་ལྟ་བའི་གྲུ་གཅིག ། ལམ་རིམ་པ་གཉིས་གཅིག་ཏུ་སྡོམས་པའི་གྲུ་གཅིག་སྟེ་བཞི་
པོ་དེ་ཡིན། དེ་བཞིན་གང་ཟག་རང་ཉིད་འཚང་རྒྱ་བ་ལ་འདོར་འོས་གཅིག་ཀྱང་
མེད་པར་ཆ་ཚང་པ་ཉམས་སུ་ལེན་པ་བྱུང་ན་བསྟན་པ་ཐམས་ཅད་གྲུ་བཞི་ལམ་གྱི་
འཁྱེར་ཤེས་པ་ཡིན་ཞེས་རྗེ་དགེ་ལེགས་རྒྱ་མཚོའི་གསུང་ངག་ཡིན་པར་གསུང་གིན་
ཡོད་འདུག་ཅེས་བདག་གི་དྲིན་ཅན་རྩ་བའི་བླ་མ་རྗེ་བཙུན་བློ་བཟང་རྣམ་གྲོལ་གྱིས་
གསུངས། ཡང་དུས་འཁོར་ཊིཀ་ཆེན་དུ་དུས་བཞི་བཤད་སྐབས་བསྐལ་བའི་དུས་
བཞི་
ཞི་དང་ བསྟན་ པའི་ དུས་ བཞི་ གཉིས་ བཤད་ ནས། བསྟན་ པའི་ དུས་ བཞི་ ནི།
སངས་རྒྱས་ཀྱི་གསུང་རབ་ལ་ཐོས་བསམ་སྒོམ་གསུམ་ཚུལ་བཞིན་བྱས་པ་ལས་གང་
ཟག་གཅིག་གི་རྒྱུད་ལ་རྟོགས་པའི་བསྟན་པ་ཡོངས་སུ་རྫོགས་པར་སྐྱེས་ཚེ་བསྟན་པ་
བཞི་ལྡན་དང་རྫོགས་ལྡན་ཡང་ཟེར། དེ་ནས་བཞི་ཆ་རེ་རེ་ཉམས་པ་ན་གསུམ་ལྡན།
གཉིས་ལྡན། གཅིག་ལྡན་དུ་བཤད་འདུག་ སྟེ་དོན་ལ་དགོངས་པ་གཅིག་པ་ཡིན།
34



ཉིན་གསུམ་པ།
དེ་ཡང་སྐྱབས་མགོན་རྭ་སྒྲེང་རྡོ་རྗེ་འཆང་དེ་ཉིད་ནས་བཞི་སྡེའི་འདུ་ཁང་དུ་འདི་
ལྟར་གསུངས། སངས་རྒྱས་ཀྱི་གསུང་ལ་ཚིག་འགལ་བ་ལྟར་སྣང་བ་ཡོད་ཀྱང་དོན་
ལ་འགལ་བ་མེད། དཔེར་ན་ཚད་ནད་ཅན་སྨན་པ་མཁས་པར་བསྟེན་པ་ན་ཤ་ཆང་
སོགས་ཟས་སྤྱོད་ལ་འཛེམ་དགོས་ཚུལ་མང་དུ་ཟེར། དེས་ཀྱང་དེ་ལྟར་བྱས་པས་
ཞག་བརྒྱད་དགུ་ནས་སླར་ཡང་སྨན་པས་བརྟགས་ཏེ་ཤ་སོགས་འཕྲལ་དུ་ངེས་པར་ཟ་
དགོས་པར་གདམས་པ་ན། གདམས་ཡུལ་གྱི་ནད་པ་ཡང་གང་ཟག་གཅིག་ཡིན།
གདམས་མཁན་སྨན་པ་ གཅིག་ཡིན། གདམས་པ་སྔ་ཕྱི་གཉིས་ཚིག་ལ་འགལ་བ་
ཆེ་མོད། དོན་ནད་གསོ་བ་ལ་འགལ་བ་མེད་ཅིང༌། དེ་གཉིས་ཀ་མ་ཚོགས་པར་ཚད་
ནད་དེ་གསོ་བའི་ཐབས་མེད་པ་ལྟར། གསུང་བ་པོ་སངས་རྒྱས་ཀྱིས་གང་ཟག་རང་
ཉིད་ལ་གསུངས་པ་རྣམས་འགལ་འགལ་ལྟར་སྣང་ཡང་། རང་གིས་ཉམས་སུ་ལེན་
པའི་དུས་སོ་སོར་ཉམས་སུ་བླང་བར་བྱ་དགོས་ཤིང༌། རང་ཉིད་འཚང་རྒྱ་བ་ལ་དེ་
དག་ངེས་པར་ཚང་དགོས་པའི་དོན་ཡིན་པས་བསྟན་པ་ཐམས་ཅད་འགལ་མེད་དུ་
རྟོགས་ཚུལ་དེ་ལྟར་ཡིན་ཞེས་སྐུ་ཞབས་རང་གི་ཐུགས་རབ་ལས་བཏོན་ནས་གསུངས་
པ་ཡིན། གསུང་རབ་ཐམས་ཅད་གདམས་ངག་ཏུ་འཆར་ཞེས་པའི་གསུང་རབ་ནི་
རྒྱལ་བའི་བཀའ་དང་ཐམས་ཅད་ཞེས་པས་དེར་མ་ཟད་དགོངས་འགྲེལ་གྱི་བསྟན་
བཅོས་ཚད་མར་གྱུར་པ་རྣམས་ཀྱང་རང་གིས་ཉམས་སུ་ལེན་རྒྱུའི་གདམས་ངག་ཏུ་གོ་
བ་དགོས། བསྟན་པ་ཐམས་ཅད་འགལ་མེད་དུ་རྟོགས་པ་དང་འདི་གཉིས་ཀྱི་ཁྱད་
པར་ནི། བསྟན་པ་ཐམས་ཅད་འགལ་མེད་དུ་རྟོགས་ན། གསུང་རབ་གདམས་
ངག་ཏུ་ཤར་ནས་རང་གིས་ཉམས་སུ་ལེན་པའི་ཁྱབ་པ་མེད། དེ་ལྟར་ན་གདམས་པ་
འདིས་ཞེས་པས་ནི་ལམ་སྒྲོན་འདི་ཉིད་ལ་ཆེ་བ་དེ་དང་ལྡན་པར་བསྟོན་པ་ཡིན། དེ་
རྣམས་གདམས་ངག་དངོས་མིན་པའི་ཆོས་རྒྱབ་ཙམ་དུ་འཛིན་པའི་ལོག་རྟོག་རྣམས་
ལྷག་མ་མེད་པར་ལྡོག་པར་འགྱུར་རོ། ཞེས་པའི་ཆོས་རྒྱབ་ཀྱི་དོན་ང་རང་གི་བསམ་
35



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཚོད་ལྟར་ན། གདམས་ངག་དངོས་མིན་པའི་ཞེས་པའི་ཚིག་གི་ནུས་པས་གསུང་རབ་
རྣམས་གདམས་ངག་དངོས་མིན་པར་གདམས་ངག་གི་རྒྱབ་སྐྱོར་ཙམ་དུ་འཛིན་ཞེས་
པའི་དོན་ཡིན་གསུངས། རྒྱལ་བའི་དགོངས་པ་བདེ་བླག་ཏུ་རྙེད་ཅེས་པའི་རྒྱལ་བའི་
དགོངས་པ་ནི། ངེས་འབྱུང་བྱང་སེམས་ཡང་དག་པའི་ལྟ་བ་སྟེ་ལམ་གྱི་གཙོ་བོ་རྣམ་
པ་གསུམ་པོ་འདི་ཡིན། དེ་ང་རང་གི་བསམ་ཚོད་ཡིན་ཀྱང་དེ་ལ་སྒྲུབ་བྱེད་ཡོད།
སྒྲུབ་བྱེད་གང་ཡོད་ན། རྗེ་རིན་པོ་ཆེས། རྒྱལ་བའི་གསུང་རབ་ཀུན་གྱི་སྙིང་པོའི་
དོན་ཞེས་ པས་ ངེས་ འབྱུང་ དང་། རྒྱལ་ སྲས་ དམ་ པ་ རྣམས་ ཀྱི་ བསྔགས་ པའི་
ལམ། ། ཞེས་པས་བྱང་སེམས་དང་། སྐལ་ལྡན་ཐར་འདོད་རྣམས་ཀྱི་འཇུག་ངོགས་
ཏེ། ། ཞེས་པས་ཡང་དག་པའི་ལྟ་བ་བསྟན་པར་ལམ་གཙོའི་འགྲེལ་པ་ཚད་ལྡན་ལས་
གསུངས་ཤིང་། ཁྱད་པར་ཡང་དག་པའི་ལྟ་བ་ནི་རྒྱལ་བའི་དགོངས་པ་མཐར་ཐུག་
པ་ཡིན་ཏེ། སྣང་བ་རྟེན་འབྲེལ་བསླུ་བ་མེད་པ་དང་། ། སྟོང་པ་ཁས་ལེན་བྲལ་བའི་
གོ་བ་གཉིས། ། ཇི་སྲིད་སོ་སོར་སྣང་བ་དེ་སྲིད་དུ། ། ད་དུང་ཐུབ་པའི་དགོངས་པ་
རྟོགས་པ་མེད། ། ཅེས་པས་སྣང་སྟོང་རེས་འཇོག་ཏུ་སོང་བ་དེ་སྲིད་དུ་ཐུབ་པའི་
དགོངས་པ་རྟོགས་པ་མེད་པར་བཤད་ནས་འོ་ན་ཐུབ་པའི་དགོངས་པ་ཇི་ཙམ་ནས་
རྟོགས་ཞེ་ན། དེ་སྟོན་པ་ལ། ནམ་ཞིག་རེས་འཇོག་མེད་པར་ཅིག་ཅར་དུ། ། རྟེན་
འབྲེལ་མི་བསླུར་མཐོང་བ་ཙམ་ཉིད་ནས། ། ངེས་ཤེས་ཡུལ་གྱི་འཛིན་སྟངས་ཀུན་
འཇིག་ན། ། དེ་ཚེ་ལྟ་བའི་དཔྱད་པ་རྫོགས་པ་ལགས། ། ཞེས་སྣང་སྟོང་གཉིས་རེས་
འཇོག་མེད་པར་གཅིག་གྲོགས་སུ་གཅིག་འགྲོ་བའི་དབུ་མའི་ལམ་རྙེད་ཅིང་ལྟ་བའི་
དཔྱད་པ་རྫོགས་པ་ཞིག་བྱུང་ན་ཐུབ་པའི་དགོངས་པ་མཐར་ཐུག་རྙེད་པར་གསུངས་
པ་ཡིན། དེ་འདྲ་བའི་རྒྱལ་བའི་དགོངས་པ་ཡང་བླ་མའི་མན་ངག་ལ་ལྟོས་ཏེ་བཙལ་
དགོས་ལ། དེ་ལྟར་མིན་པར་རྒྱལ་བའི་གསུང་ལ་ རང་ སྟོབས་ཀྱིས་ཞུགས་ཀྱང་
དགོངས་པ་རྙེད་པར་མི་འགྱུར། རྙེད་ན་ཡང་ནོར་བ་ཆེ། མ་ནོར་བ་རྙེད་པའི་
36



1: ཉིན་གསུམ་པ། །
དབང་དུ་བཏང་ཡང་རྒྱུན་རིང་བ་མི་ཚེ་དང་མཉམ་པ་ལྟ་བུ་དང་། དཀའ་ཚེགས་ཆེ་
བ་ཉིན་མཚན་དལ་མེད་ཞིག་ལ་ལྟོས་དགོས། བླ་མའི་མན་ངག་ལམ་སྒྲོན་འདི་དང་།
འདི་དང་འདྲ་བ་ལམ་རིམ་ཆེ་ཆུང༌། བསྟན་རིམ་སོགས་ལ་བརྟེན་ན་ཡུན་རིང་བ་
དང་དཀའ་ཚེགས་ཆེ་བ་ལ་མ་ལྟོས་པར་རྟོགས་ནུས་པ་ཡིན། ཉེས་སྤྱོད་ཆེན་པོ་རང་
འགགས་སུ་འགྲོ་ཞེས་པའི་ཉེས་སྤྱོད་ཆེན་པོ་ནི་ཆོས་སྤོང་གི་ལས་ཡིན། དེ་སྡིག་པ་
ཤིན་ཏུ་ཆེ་བའི་རྒྱུ་མཚན་གྱིས་ཉེས་སྤྱོད་ཆེན་པོའི་མིང་བཏགས་པ་ཡིན་གསུངས།
ཆོས་སྤོང་གི་ལས་སྒྲིབ་ནི་ཤེས་དཀའ་བའི་ཕྲ་བར་རྣམ་པར་འཐག་པ་ཐམས་ཅད་
བསྡུས་པའི་མདོ་ལས་གསུངས་སོ་ཞེས་པའི་སྐབས། མདོ་དེ་ལས། ཆོས་སྤོང་བའི་
སྒྲིབ་པ་ནི་ཕྲའོ་ཞེས་གསུངས། དེ་ཡང་སྡིག་པ་དེ་སྡིག་པ་ཡིན་པར་ངོ་ཤེས་དཀའ་
བའི་རྒྱུ་མཚན་གྱིས་ཕྲ་བར་བཤད་པ་ཡིན། ཏིང་འཛིན་རྒྱལ་པོའི་མདོ་ལས། གང་
གིས་འཛམ་བུའི་གླིང་འདིར་ནི། ། མཆོད་རྟེན་ཐམས་ཅད་བཤིག་བྱེད་པས། །
གང་གིས་མདོ་སྡེ་སྤོང་བྱེད་པའི། ། སྡིག་པ་དེ་ནི་ཆེས་ཁྱད་འཕགས། ། གང་གིས་
གང་གཱའི་བྱེ་སྙེད་ཀྱི། ། དགྲ་བཅོམ་བསད་པར་གྱུར་པ་བས། ། གང་གིས་མདོ་སྡེ་
སྤོང་བྱེད་པའི། ། སྡིག་པ་དེ་ནི་ཆེས་ཁྱད་འཕགས། ། ཞེས་འཛམ་བུ་གླིང་གི་མཆོད་
རྟེན་ཐམས་ཅད་བཤིག་པ་དང༌། གང་གཱའི་བྱེ་མའི་གྲངས་དང་མཉམ་པའི་དགྲ་
བཅོམ་པ་བསད་པའི་སྡིག་པ་ལས་ཀྱང་ཆོས་སྤོང་གི་ལས་འདི་སྡིག་པ་ཆེ་བར་གསུངས་
པ་ཡིན། སྤྱིར་ཆོས་སྤོང་བ་ལ་སྒོ་མང་དུ་སྣང་ནའང་སྔར་བསྟན་པའི་སྒོ་འདི་ཞེས་པ་
གོང་དུ་འགའ་ཞིག་འཚང་རྒྱ་བའི་གེགས་སུ་བཟུང་ནས་ཞེས་སོགས་གསུངས་པ་འདི་
ག་ཡིན། དེ་ཡང་ཆེ་བ་དང་པོ་གཉིས་ཚང་ན་ཉེས་སྤྱོད་འདི་རང་འགགས་སུ་འགྲོ་
བས་ཆེ་བ་བཞི་བ་ཡང་ངེས་པར་ཚང་གསུངས། དེ་ནས་ཆེ་བ་བཞིའི་སྡོམས་བཤད་
འདི་ལྟར་སྣང་སྟེ། བསྟན་པ་ཐམས་ཅད་འགལ་མེད་དུ་རྟོགས་ཚུལ་གྱི་སྐབས་སུ།
རྒྱལ་བའི་གསུང་རབ་ལ་བརྟེན་ནས་གང་ཟག་རང་གིས་ཉམས་ལེན་དུ་འཁྱེར་རྒྱུའི་
37



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རིམ་པ་ཐམས་ཅད་ཤེས་པ་ཞིག་དགོས། གསུང་རབ་མ་ལུས་གདམས་ངག་ཏུ་འཆར་
བའི་ཆེ་བའི་སྐབས་སུ། རྒྱལ་བའི་བཀའ་མན་ངག་ཏུ་གོ་བ་ཡང་དགོངས་འགྲེལ་གྱི་
བསྟན་བཅོས་ཚད་ལྡན་ལ་བརྟེན་དགོས་པར་བསྟན། རྒྱལ་བའི་དགོངས་པ་བདེ་
བླག་ཏུ་རྙེད་པའི་ཆེ་བའི་སྐབས་སུ། བཀའ་བསྟན་བཅོས་དེ་དག་གི་དགོངས་པ་
རྙེད་པ་ཡང་བླ་མའི་མན་ངག་ཁྱད་པར་ཅན་ལམ་རིམ་འདི་ལྟ་བུ་ལ་བརྟེན་དགོས་
པར་བསྟན། ཆེ་བ་བཞི་པའི་སྐབས་སུ་གོང་གི་ཆེ་བ་གསུམ་པོ་དེ་ཚང་བ་ལ་བརྟེན་
ནས་ཉེས་སྤྱོད་ཆེན་པོ་རང་འགགས་སུ་འགྲོ་བར་བསྟན་པ་ཡིན། བསྟན་རིམ་གཞན་
ནས་ལམ་སྒྲོན་ལ་ཆེ་བ་བརྗོད་པ་མང་དུ་སྣང་ནའང༌། ཆེ་བ་བཞི་དང་ལྡན་པར་
བཤད་པ་འདི་ནི་རྗེ་རང་གི་ཐུན་མོང་ཡིན་པའི་ཕྱག་སྲོལ་ཡིན་ལ། དེ་ཡང་རྗེ་ཉིད་མ་
བྱོན་པའི་གོང་ཙམ་དུའང་དེ་འདྲ་བྱུང་འདུག་པ་བཞིན། མ་འོངས་པ་ན་བཀའ་
བསྟན་བཅོས་ལ་ཉམས་ལེན་གྱི་གནད་མེད་པར་འཛིན་པའི་ལོག་རྟོག་དང༌། དེར་
བརྟེན་པའི་ཆོས་སྤོང་གི་ལས་ཚབས་ཆེན་གསོག་པ་མང་དུ་འབྱུང་ཞིང་། དེ་ཉིད་
བསྟན་པ་ནུབ་པའི་རྐྱེན་ཆེ་ཤོས་ཤིག་ཡིན་པ་བཅས་དེ་རྣམས་འབད་པས་བཀག་པར་
མཛད་འདོད་ནས་ཆེ་བ་དེ་དག་གསུངས་པ་ཡིན་གསུངས། ཐོས་པའི་ཚོམས་ལས།
ཐོས་པས་ཆོས་རྣམས་ཤེས་པར་འགྱུར། ། ཐོས་པས་སྡིག་ལས་ལྡོག་པར་བྱེད། །
ཐོས་པས་དོན་མ་ཡིན་པ་སྤོང༌། ། ཐོས་པས་མྱ་ངན་འདས་པ་ཐོབ། ། ཅེས་པའི་
ཚིག་རྐང་དང་པོས་ཐོས་པས་བླང་དོར་གྱི་གནས་ཤེས་པ་དང༌། གཉིས་པས་ཐོས་པ་
ལ་བརྟེན་ནས་ལྷག་པ་ཚུལ་ཁྲིམས་ཀྱི་བསླབ་པ། གསུམ་པས་ཏིང་འཛིན་གྱི་བསླབ་
པ། བཞི་པས་ཤེས་རབ་ཀྱི་བསླབ་པ་སྟེ་བསླབ་གསུམ་རང་རྒྱུད་ལ་སྐྱེ་བའི་ཕན་ཡོན་
བསྟན་པ་ཡིན་གསུངས། རང་གི་ཤས་ཀྱང་དེ་ནི་ཉོ་བའི་རིགས། ཞེས་པ་རང་གི་ཤ་
རིན་དུ་གཏད་ནས་ ཐོས་ པ་ཉོ་དགོས་པ་བྱུང་ཀྱང་ཉོ་རིགས་ཞེས་པའི་དོན་ཡིན་
གསུངས། ཐོས་པ་གཏི་མུག་མུན་སེལ་སྒྲོན་མེ་ཡིན། ། ཞེས་པ་ནི་རང་རྒྱུད་ཀྱི་མི་
38



ཉིན་གསུམ་པ། །
ཤེས་པའི་མུན་པ་སེལ་བ་ལ་ཐོས་པ་འདི་སྒྲོན་མེ་དང་འདྲ་སྟེ། བློ་གསར་བ་རྣམས་
ཀྱིས་བུམ་པ་མི་རྟག་པ་ཡིན་ཞེས་པའི་ཚིག་ཙམ་ལ་བརྟེན་ནས་ཐོག་མར་ཚིག་སྤྱི་ཡིད་
ལ་ཤར། དེ་ནས་བུམ་པ་ཆོས་ཅན། མི་རྟག་པ་ཡིན་ཏེ། དོན་བྱེད་ནུས་པ་ཡིན་
པའི་ཕྱིར་ཞེས་པ་ལྟ་བུའི་སྒྲུབ་བྱེད་རེ་བཀོད་ནས། དེ་ལ་བསམ་བློ་བཏང་པ་ན་དོན་
སྤྱི་ཡིད་ལ་ཤར་ནས་མཐར་བུམ་པ་རྟག་པར་འཛིན་པའི་རྟག་འཛིན་ཀྱི་མུན་པ་སེལ་
བ་ལྟ་བུ་ཡིན། རྐུན་པོ་ལ་སོགས་མི་ཁྱེར་ནོར་གྱི་མཆོག ། ཅེས་པ། དཔེར་ན།
ཕ་ཡུལ་དུ་འགྲོ་མཁན་རྣམས་ཀྱིས་ཟང་ཟིང་གི་བཅའ་ལག་མང་པོ་ཁྱེར་ཀྱང་། ཐོག་
མར་དོ་པོ་རྒྱག་པ་སོགས་ཀྱི་དཀའ་ལས་ཆེ་བའི་ཁར། ལམ་དུ་རྐུན་མ་དང་ཕྲད་པའི་
ཚེ་ཐམས་ཅད་འཕྲོགས་འགྲོ དེ་ལས་ཐོས་པ་ཅུང་ཟད་གནང་ནས་ཕ་ཡུལ་དུ་ཕེབས་
ན། རྡོག་ཁྲེས་ཁྱེར་བ་སོགས་ཀྱི་དཀའ་ལས་མེད་པ་དང་། རྐུན་པོ་ལ་སོགས་པ་སུས་
ཀྱང་ཐོས་པ་དེ་འཕྲོག་མི་ནུས་བས་ནོར་གྱི་མཆོག་ཡིན། ཀུན་ཏུ་རྨོངས་པའི་དགྲ་
འཇོམས་མཚོན་ཆ་ཡིན། ། ཞེས་པ། ཀུན་རྨོངས་ཀྱི་དགྲ་འཇོམས་པ་ལ་ཐོས་པ་
འདི་མཚོན་ ཆ་ དང་ འདྲ་ བ་ ཡིན། ཐབས་ ཚུལ་ མན་ ངག་ སྟོན་ པས་ གྲོགས་ ཀྱི་
མཆོག ། ཅེས་པ་འདི་ཕྱི་ཀུན་ཏུ་དགེ་བའི་ཐབས་ཚུལ་མན་ངག་རྣམས་ཐོས་པའི་
གྲོགས་འདིས་སྟོན་པས་འདི་ནི་གྲོགས་གཞན་ལས་ཁྱད་པར་དུ་འཕགས་པའི་གྲོགས་
ཀྱི་མཆོག་ ཡིན། ཕོངས་ པར་ གྱུར་ ཀྱང་ མི་ འགྱུར་ མཛའ་ བོ་ ཡིན། ། ཞེས་ པ།
མཛའ་པོ་ཡིན་ཟེར་བ་འགའ་ཞིག་གིས་རང་ཕོངས་པའི་ཚེ་ཕན་མི་ཐོགས་པ་ཡོད་
ཀྱང་། ཐོས་པའི་མཛའ་བོ་འདི་ནི་འབྱོར་ཕོངས་ཇི་ལྟར་གྱུར་ཀྱང་མི་འགྱུར་བའི་
མཛའ་བོ་ཡིན། སྔོན་ཁམས་པ་ཞིག་ལ་དང་པོ་མཛའ་བོ་ཡིན་ཟེར་བ་མེད་ཀྱང༌།
རྗེས་སོར་ཁོ་ལ་ཇ་ཕྲན་བུ་ཞིག་བྱུང་དུས་ཞང་པོ་སོགས་ཡིན་ཟེར་བ་བྱུང་བ་ན། ཁོས་
ཇ་དེ་དཔྲལ་བར་གཏུགས་ནས། ཞང་པོ་མེད་པས་ཞང་པོ་བྱུང༌། ཇ་སུད་ཁྱོད་ལ་
ཕྱག་འཚལ་ལོ། ། ཞེས་སོགས་ལབ་པ་ལྟར། ངེད་རང་རྣམས་ཀྱང་རྗེས་སོར་ཞང་
39



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
པོ་མེད་པས་ཞང་པོ་བྱུང་། ། ཆོས་རྭ་ཁྱོད་ལ་ཕྱག་འཚལ་ལོ། ། ཟེར་དགོས་པ་ལྟ་བུ་
ཞིག་མཛད་དགོས། གནོད་པ་མེད་པ་མྱ་ངན་ནད་ཀྱི་སྨན། ། ཞེས་པས་ནང་གི་
དགྲ་ཉོན་མོངས་ཀྱི་ནད་འཇོམས་པའི་སྨན་ལྟ་བུ་དང༌། ཉེས་པ་ཆེན་པོའི་དཔུང་
འཇོམས་དཔུང་གི་མཆོག ། ཅེས་པ་ཕྱིའི་དགྲ་ལུས་ངག་གི་ཉེས་སྤྱོད་ཆེན་པོའི་
དཔུང་འཇོམས་པ་ལ་དཔུང་གི་མཆོག་དང་འདྲ་བར་བསྟན་པ་ཡིན་གསུངས། ཐོས་
པའི་རྗེས་འཇུག་སྒྲུབ་པ་སྙིང་པོར་བྱེད། ། སྐྱེ་བའི་རྫོང་ལས་ཚེགས་ཆུང་ཐར་བར་
འགྱུར། ། ཞེས་པའི་རྗེས་འཇུག་ཅེས་པ་རྗེས་འབྲེལ་གྱི་དོན་ཡིན་པས་ཐོས་པ་རྣམ་
དག་ཞིག་བྱུང་ན་དེའི་འབྲས་བུའམ་རྗེས་འཇུག་ཏུ་སྒྲུབ་པ་སྙིང་པོར་བྱེད་པ་དེ་འབྱུང་
བ་ཡིན། རྗེས་འབྲེལ་དེ་མ་བྱུང་ན་ཐོས་པ་ཇི་ཙམ་བྱས་ཀྱང་རྣམ་པར་མ་དག་པ་ཡིན།
སྐྱེ་བའི་རྫོང་ཞེས་པ་ཡང་། ཟག་བཅས་ཉེར་ལེན་གྱི་ཕུང་པོ་འདི་དང་བྲལ་ན་འཁོར་
བ་ལས་ཐར་ལ། མ་བྲལ་ན་མི་ཐར་བའི་གནད་ཀྱིས་ཕུང་པོ་འདི་ལ་སྐྱེ་བའི་རྫོང་ཞེས་
ས་མཚམས་ཀྱི་རྫོང་དང་འདྲ་བར་བཤད་པ་ཡིན་གསུངས། བྱང་ས་ལས། ཁེངས་
པ་དང་ཆོས་དང་ཆོས་སྨྲ་བ་ལ་ཁྱད་དུ་གསོད་པ་དང་བྲལ་ཞིང་ཞེས་སོགས་ཀྱི་སྐབས།
བླ་མ་ལས་རང་ཉིད་ཆོས་འཇིག་རྟེན་གང་རིགས་ཀྱི་སྒོ་ནས་མཆོག་ཏུ་འཛིན་པ་དང་།
བླ་མ་དང་རང་འདྲ་བར་འཛིན་པ་སོགས་ཁེངས་པ་ཡིན། དེ་ནི་ཆོས་ཉན་པའི་སྐྱོན་
སྡུག་ཤོས་ཡིན། སྐྱེས་རབས་ལས། རབ་ཏུ་དང་ལ་དྲི་མེད་ཡིད། ། ཅེས་པ་ནི་དད་
པ་དང་མཚུངས་ལྡན་གྱི་སེམས་རྙོག་པ་མེད་པའི་དྭང་པ་ཞིག་ལ་བྱེད། སྣོད་ཀྱི་སྐྱོན་
གསུམ་གྱི་ནང་ནས་དྲི་མ་ཅན་གྱི་སྐབས་སུ་ཀུན་སློང་སྐྱོན་ཆགས་པ་ཞེས་པའི་སྐབས།
བཀའ་གདམས་ཀྱི་བསྟན་རིམ་འགའ་ཞིག་ཏུ་སྣོད་ཀྱི་སྐྱོན་བཞི་གསུངས་ཏེ་སྣོད་གས་
ཆག་ཅན་གྱི་སྐྱོན། སྣོད་ཁ་འཕྲེད་ཕྱོགས་པའི་སྐྱོན། སྣོད་ཁ་བུབ་པའམ་ཞབས་
རྡོལ་བའི་སྐྱོན། སྣོད་དྲི་མ་ཅན་གྱི་སྐྱོན་རྣམས་སོ། དེའི་དང་པོ་ནི། ཚེ་འདི་རྙེད་
བཀུར་སྙན་གྲགས་སོགས་འདོད་ནས་ཆོས་ཞུས་པ་སྟེ། དེ་ནི་སྣོད་གས་ཆག་ཅན་དུ་
40



ཉིན་གསུམ་པ། །
བདུད་རྩི་ལ་སོགས་པ་བླུག་པ་ལྟར་ཕན་མི་ཐོགས། རྙེད་བཀུར་སོགས་བྱུང་བར་
སྡུག་བསྔལ་གྱི་གཞི་ཡིན་ཏེ། དགེ་བཤེས་ཁམས་པ་ལུང་པ་ལ་འཕན་ཡུལ་གྱི་རྒད་པོ་
ཞིག་གིས་བདག་ལ་ནོར་ལོངས་སྤྱོད་ཡོད་ཀྱང་བུ་དང་བུ་མོ་མེད་པས་དགེ་བཤེས་པས་
ངེད་ལ་བུ་དང་བུ་མོ་འབྱུང་བ་ཞིག་མཛད་དགོས་ཞུས་པས་དགེ་བཤེས་ཀྱིས་ཁྱོད་ལ་
བུ་མེད་པ་དང་བུ་མོ་མེད་པ་ལེགས་འདུག ། འཕན་ཡུལ་ལུང་པའི་མི་ཐམས་ཅད་
ཁྱོད་ཀྱི་བུ་དང་བུ་མོར་གྱུར་ཀྱང་དགའ་རྒྱུ་མེད། ཁྱོད་སྡུག་བསྔལ་ཁོ་ན་བྱེད་དགོས་
པ་ཞིག་ཡོང་གསུངས། དེ་ཅི་ལགས་ཞུས་པས། མི་འདི་རྣམས་ལ་ན་ཚ་དང་ཤི་ཆད་
རྒྱུན་མི་འཆད། བུ་དང་བུ་མོ་ཤི་བ་རྒྱུན་མི་འཆད་ན་ཕ་མ་ངུ་བ་རྒྱུན་མི་འཆད།
གསུངས་པ་ཡིན། རྙེད་བཀུར་སོགས་འདོད་པ་དེའི་གཉེན་པོར་མི་རྟག་པ་ཡིད་ལ་
བྱེད་བཞིན་དུ་ཆོས་ཉན། སྣོད་ཁ་འཕྲེད་ལ་ཕྱོགས་པའི་སྐྱོན་ནི། ཕྱི་མ་ལྷ་མིའི་
དཔལ་འབྱོར་འདོད་ནས་ཆོས་ཉན་པ་ཡིན། དེ་ཡང་དཔེར་ན་སྣོད་ཡོ་བས་ནང་དུ་
ཅི་བླུག་ཀྱང་གང་དུ་ཡོ་བ་དེ་ནས་བོ་འགྲོ་བ་བཞིན། འདི་ཡང་རང་གི་འདོད་པའི་
ཕྱོགས་སུ་སོང་བ་ཡིན་པས་དེའི་གཉེན་པོར་ངེས་འབྱུང་སྒོམ་བཞིན་དུ་ཆོས་ཉན།
ངེས་འབྱུང་ཡང་མཁན་སློབ་ལས་རྙེད་དགོས་ཏེ། དགེ་བཤེས་པོ་ཏོ་བས་ངའི་དོན་
གྱི་མཁན་པོ་རྭ་སྒྲེང་གི་དགེ་བསྙེན་རྒད་པོ་དེར་འདུག་གསུངས་པ་ན། འགའ་ཞིག་
ནས་བཀའ་གདམས་པ་
མས་པ་ཆོས་རྒྱུས་ཆུང་བས་དགེ་བསྙེན་ལ་མཁན་པོ་ཡིན་ཟེར་བ་ཡང་
སྣང་ཟེར་བ་ལ། པོ་ཏོ་བས་དགེ་བསྙེན་མཁན་པོར་མི་རུང་བའི་ལུང་ཁུངས་ཐམས་
ཅད་ཚོགས་ སུ་ གསུངས། འདི་རྣམས་ངེད་ཀྱིས་ཤེས་ཏེ། ངའི་ངེས་འབྱུང་གི་
བསམ་པ་འདི་འབྲོམ་དགེ་བསྙེན་རྒད་པོ་དེ་ཁོ་ནའི་དྲིན་ལས་སྐྱེས། འདུལ་བ་ལས།
ངེས་འབྱུང་གང་ལས་རྙེད་པ་དེ་མཁན་པོར་གསུངས་འདུག་པས་ངས་དོན་ལ་རྩིས་པ་
ཡིན་ཁྱོད་ཀྱིས་དོན་མ་ཤེས་པར་འདུག་གསུངས། སྣོད་ཁ་སྦུབ་པའམ་ཞབས་རྡོལ་
བའི་སྐྱོན་ནི། སངས་རྒྱས་ཀྱི་བཀའ་དང་ཆོས་སྨྲ་བའི་ངག་མི་བདེན་པར་འཛིན་
41



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཅིང་ཆོས་ཉན་པ་ཡིན། དེའི་གཉེན་པོར་ལས་འབྲས་ལ་ཡིད་ཆེས་ཀྱི་དད་པ་སྒོམ་
བཞིན་དུ་ཆོས་ཉན། སྣོད་དྲི་མ་ཅན་གྱི་སྐྱོན་ནི། ཉན་རང་གི་གོ་འཕང་ཐོབ་འདོད་
ནས་ཆོས་ཉན་པ་ཡིན། དེའི་གཉེན་པོར་བྱང་ཆུབ་ཀྱི་སེམས་ཀྱི་ཀུན་ནས་བསླངས་
ཏེ་ཆོས་ཉན་ན་ཀུན་སློང་རྣམ་དག་ཏུ་འགྲོ་བར་གསུངས་པ་ཡང་ཡོད། ལེགས་པར་
རབ་ཏུ་ཉོན་ལ་ཡིད་ལ་བཟུང་ཞིག་ཅེས་ཚིག་གསུམ་གསུངས་ཞེས་པའི་ཚིག་གསུམ་ནི།
དོན་མི་འདྲ་བ་རེ་རེ་སྟོན་པའི་ཚིག་རེ་ལ་ཚིག་ཏུ་རྩིས་པའི་ཚིག་གསུམ་གསུངས་ཞེས་
པའི་དོན་ཏེ། ལེགས་པར་ཞེས་པས་སྣོད་དྲི་མ་ཅན་གྱི་སྐྱོན་སྤོང་ཚུལ་བསྟན། རབ་
ཏུ་ཉོན་ལ་ཞེས་པས་སྣོད་ཁ་སྦུབ་ཀྱི་སྐྱོན་སྤོང་ཚུལ་བསྟན། ཡིད་ལ་བཟུང་ཞིག་ཅེས་
པས་སྣོད་ཞབས་རྡོལ་བའི་སྐྱོན་སྤོང་ཚུལ་བསྟན་གསུང་ངོ༌།། ། །
42



ཉིན་བཞི་པ།
ཇོ་བོའི་ཞལ་ནས། ཚེ་ནི་ཡུན་ཐུང་ཤེས་བྱའི་རྣམ་པ་མང༌། ། ཚེ་ཡི་ཚད་ཀྱང་
ཇི་ཙམ་མི་ཤེས་པས། ། ངང་པས་ཆུ་ལས་འོ་མ་ལེན་པ་ལྟར། ། རང་གི་འདོད་པ་
དང་དུ་བླང་བར་བྱ། ། ཞེས་པའི་ལུང་འདྲེན་དང་འབྲེལ་བའི་སྔོན་འགྲོའི་གསུང་
བཤད་སྤྱི་དང༌། ཁྱད་པར་དུ་གཞན་ལས་རང་ཉིད་མགོ་གང་གིས་མཐོ་བ་དང་།
གོམ་པ་གང་གིས་མགྱོགས་པར་འདོད་ནས་སྔར་བྱས་པ་ཕལ་ཆེར་དོན་མེད་དུ་སོང་བ་
ཡིན་པས། ད་ཕྱིན་ཆད་ཆོས་གསན་པའི་ཀུན་སློང་གིས་གཙོས་རྣམ་པ་ཀུན་ཏུ་ཚེ་
འདིའི་རྣམ་རྟོག་ངན་པ་དེ་རྣམས་ཡིད་ལ་མ་འགྱུར་བར་བྱེད་དགོས་པ་ཡིན་གསུང་
དངོས་གཞིའི་སྐབས། རང་ལ་ནད་པ་ལྟ་བུའི་འདུ་ཤེས་བསྟེན་པ་ཤིན་ཏུ་གལ་ཆེ་སྟེ།
དེ་ཡང་ཐོག་མ་མེད་པ་ནས་ཉོན་མོངས་པའི་ནད་ཚབས་ཆེན་གྱིས་ཟིན་པ་ཡིན་པས་
ད་ལམ་ན་བ་ལ་ན་བར་ངོ་ཤེས་པར་བྱས་ནས་ནད་དེ་ཞི་བའི་ཐབས་ལ་སྒོ་སྣ་ཚོགས་
ནས་འབད་རྩོལ་སྐྱེད་དགོས་པའི་དུས་ཡིན། དེ་ཉོན་མོངས་རྐྱང་པ་ཡིན་ན་ཅུང་
དྲག་མོད། ཉོན་མོངས་དེའི་དབང་གིས་ལས་སྣ་ཚོགས་གསོག་པ་འདི་ལ་ངེས་པར་
འཇིགས་པ་སྐྱེ་བ་ཞིག་བྱེད་དགོས། ནད་དེ་ལས་ཐར་པ་ལ་སྨན་པ་མཁས་པ་དགེ་
བའི་བཤེས་གཉེན་གྱི་གདམས་ངག་ལ་ཉམས་ལེན་སྙིང་པོར་བྱེད་པ་ཞིག་དགོས་པར་
མདོ་སྡེ་ལས་གསུངས་ཤིང༌། རྒྱུད་ལས་ཀྱང་སློབ་ མའི་ མཚན་ཉིད་དེ་འདྲ་ཞིག་
དགོས་པར་གསུངས་ཏེ། འཇམ་དཔལ་མཚན་བརྗོད་ལས། བདེན་པར་སྨྲ་ཞིང་
ཚིག་མི་འགྱུར། ། ཇི་སྐད་སྨྲས་པ་དེ་བཞིན་བྱེད། ། ཅེས་གསུངས། དེ་ལྟ་བུའི་
ཉོན་མོངས་པའི་ནད་དེ་ནི་ནད་ཐ་མལ་པ་རྣམས་བསྐྱེད་པའི་རྒྱུ་ཡང་ཡིན་ཏེ། སྨན་
གྱི་བཤད་རྒྱུད་ལས། ནད་རྣམས་ཀུན་གྱི་རྒྱུ་ནི་གཅིག་པོ་སྟེ། བདག་མེད་དོན་མ་
43



ཉིན་བཞི་པ།
བསྐུལ་བ་ལས། བདག་ནི་སྒྲུབ་ཉམས་ད་ནི་ཅི་བྱ་ཞེས། ། འཆི་བའི་དུས་ཚེ་བྱིས་པ་
མྱ་ངན་བྱེད། ། གཏིང་རྙེད་མ་གྱུར་ཤིན་ཏུ་སྡུག་བསྔལ་འགྱུར། ། སྨྲ་ལ་དགའ་ང
ཉེས་པ་འདི་དག་གོ ། ཞེས་སོགས་ཀྱི་སྐབས། སྨྲ་ལ་དགའ་བའི་ཉེས་པ་ཞེས་པ་
འདི་དག་གིས་སྤྱིར་འདུ་འཛིའི་གཏམ་ལ་དགའ་བའི་ཉེས་པ་བསྟན་ཀྱང་། གཙོ་བོ་
ནི་སྒྲུབ་པ་ལག་ལེན་དང་མ་འབྲེལ་བའི་ཁ་བཤད་ཀྱི་ཆོས་གཏམ་ཁོ་ན་སྨྲ་བའི་ཉེས་པ་
སྟོན་པ་ཡིན་གསུངས། དེ་བཞིན་གཤེགས་པ་ལ་སྐྱེས་བུ་དམ་པའི་འདུ་ཤེས་སྒོམ་
ཚུལ་གྱི་སྐབས་སུ། རྒྱལ་སྲས་རྡོ་རྗེ་འཆང་གིས་སྐྱེས་བུ་དམ་པ་ཚད་མའི་སྐྱེས་བུ་ལ་
བྱེད་གསུངས་ལ། མདོ་ལས་འཕགས་པའི་སྐྱེ་བོ་ཐམས་ཅད་སྐྱེས་བུ་དམ་པར་བཤད་
པ་དང་། སྐྱེས་བུ་ཆེན་པོ་ནི་བྱང་ཆུབ་སེམས་དཔའ་ཡིན། འདི་ལ་བླ་མ་འགའ་ཞིག་
གིས། དེ་བཞིན་གཤེགས་པ་ལ་སྐྱེས་བུ་དམ་པའི་འདུ་ཤེས་ཞེས་པ་མ་དག་པ་ཡིན།
སྐྱེས་བུ་དམ་པ་ལ་དེ་བཞིན་གཤེགས་པའི་འདུ་ཤེས་ཟེར་དགོས། དེ་ཡང་རང་གི་བླ་
མ་དེ་སྐྱེས་བུ་དམ་པ་ཡིན་དེ་ལ་དེ་བཞིན་གཤེགས་པའི་འདུ་ཤེས་བསྟེན་དགོས་པས་
དེའི་དོན་ཡིན་ ཞེས་ གསུང་ བ་ ཡོད་ འདུག་ ཀྱང༌། རང་ལུགས་ ནི། དེ་ བཞིན་
གཤེགས་པ་ལ་སྐྱེས་བུ་དམ་པའི་འདུ་ཤེས་ཞེས་པ་མ་དག་པ་ག་ནས་ཡིན། དེ་ཡང་
སངས་རྒྱས་ཀྱི་དྲིན་དྲན་ནས་སངས་རྒྱས་རྗེས་དྲན་སྒོམ་དགོས་པའི་དོན་ཡིན། སྒོམ་
ཚུལ་ནི། སངས་རྒྱས་དེ་བཀའ་དྲིན་ཤིན་ཏུ་ཆེ། ཆོས་སྟོན་པའི་དགེ་བའི་བཤེས་
གཉེན་སྐྱེས་བུ་དམ་པ་འདི་འདྲ་བའི་རྣམ་པར་སྟོན་པ་ཡིན་ཨང་སྙམ་དུ་སྟོན་པ་ཤཱཀྱ་
ཐུབ་པའི་བཀའ་དྲིན་ལྷང་ལྷང་དྲན་དགོས་པ་ཡིན། དྭགས་པོ་དགེ་བཤེས་ཀྱི་ལམ་
རིམ་རྟགས་གསལ་མར་ཡང་དེ་ལྟར་གསུངས་འདུག འོ་ན་སངས་རྒྱས་ཀྱི་དྲིན་དྲན་
པ་ཙམ་གྱིས་ཆོག་གམ་ཞེ་ན། དེས་མི་ཆོག་དྲིན་བཟོ་དགོས། དེ་ཡང་ཆོས་ཉན་པ་
སོགས་ཀྱི་དགེ་རྩ་ཅི་ཡོད་བསྟན་པ་རིང་དུ་གནས་པའི་རྒྱུར་གྱུར་ཅིག་སྙམ་པའི་སྒོ་
ནས་ཆོས་ཀྱི་ཚུལ་ལ་རིང་དུ་གནས་པའི་འདུ་ཤེས་བཞག་པ་དེ་ག་སངས་རྒྱས་ལ་དྲིན་
45



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བཟོ་སྒོམ་ པ་ ཡིན་ གསུངས། སྐྱེས་ རབས་ ལས། བདག་ གི་ སྤྱོད་ པ་ ངན་ པའི་
གཟུགས། ། ཆོས་ཀྱི་མེ་ལོང་གསལ་མཐོང་ན། ། ཡིད་ལ་གདུང་བ་རབ་སྐྱེས་ཏེ། །
བདག་ནི་ཆོས་ལ་ཕྱོགས་པར་འགྱུར། ། ཞེས་པའི་སྐབས་སུ། སྔོན་བཅོམ་ལྡན་
འདས་སློབ་པ་ལམ་གྱི་གནས་སྐབས་སུ་རྒྱལ་བུ་ཟླ་བ་ཞེས་པར་འཁྲུངས་པའི་ཚེ། སུ་
དཱ་སའི་བུ་ཞེས་བྱ་བ་མི་གསོན་པོ་བསད་ནས་ཟ་བ་ཞིག་ཡོད་དེ། ལན་ཅིག་རྒྱལ་བུ་
སྐྱེད་མོས་ཚལ་དུ་ཕེབས་པ་ན། བྲམ་ཟེ་ལེགས་པར་སྨྲ་བ་ཞིག་འོངས་ཏེ་དེ་ལས་རྒྱལ་
བུས་ཆོས་ཉན་པའི་ཚེ། གློ་བུར་དུ་ཅ་ཅོ་ཆེན་པོ་བྱུང་བ་ཅི་ཡིན་ལྟར་བཅུག་པས་སུ་དཱ་
སའི་བུ་འོངས་པར་ཤེས་ནས། ཆབ་སྒོ་བ་རྣམས་ཀྱིས་སུ་དཱ་སའི་བུ་རྐང་ཁྲ་མི་ཟན་དེ་
འདིར་འཇིགས་བཞིན་དུ་མཆིས་ཏེ། རྟ་དང་གླང་པོ་ཆེ་དང་ཤིང་རྟ་དང་དམག་མི་
མང་པོའི་དཔུང་ཡང་བྱེར་བར་འགྱུར་ཞིང་མཆིས་ན། དེ་ལས་ཅི་ལེགས་པར་མཛད་
ཅིང་བཀའ་བགྲོས་མཛད་པའི་དུས་ལ་བབ་སོ་ཞུས་པ་ན་དེ་དགྱེས་བཞིན་དུ་བཙུན་མོ་
སོགས་ཀྱིས་བཀག་ཀྱང་མ་གསན་པར་ཅ་ཅོ་ཆེན་པོ་གང་ན་ཡོད་པ་དེར་བྱོན་བས།
ཁོ་ཁྲོས་ཏེ་ རལ་ཁྲི་དང་ཕུབ་འཕྱར་ཞིང་ རྒྱལ་པོའི་དཔུང་གི་རྗེས་སུ་བསྙེགས་པ་
གཟིགས་ནས་འཇིགས་པ་དང་ཐེ་ཚོམ་མེད་པར་བུ་ཟླ་བ་ང་ཡིན་ཏེ་ང་འདིར་ཡོད་
པས་ཚུར་ཤོག་ཅིག་གསུངས་པ་ན། ཁོ་ཡང་ཚུར་ལོག་སྟེ། ང་ལ་ཡང་ཁྱོད་ཉིད་
དགོས་སོ་ཟེར་ནས་བརྒྱུགས་ཏེ་འོངས་ནས་རྒྱལ་སྲས་ཟླ་བ་ཕྲག་པ་ལ་བསྐྱོན་ཏེ་བྲོས་
ནས། ཁོ་རང་གི་གནས་མིའི་ཀེང་རུས་མང་པོས་གང་བ། ས་གཞི་དམར་བ། ལྕེ་
སྤྱང་ལ་སོགས་པའི་གཅན་གཟན་གདུག་པ་ཅན་དང་བྱ་རྒོད་དང་ཁྭ་ཏ་ལ་སོགས་པའི་
སྒྲ་མི་ སྙན་ པ། རོ་སྲེག་པའི་ དུད་པས་ མདོག་ནག་པོར་ གྱུར་ པ་མང་ པ་ སོགས་
འཇིགས་སུ་ རུང་བ་དེའི་ནང་དུ་རྒྱལ་སྲས་ཟླ་བ་བཞག་ སྟེ། དེའི་བྱད་གཟུགས་
བཟང་པོ་ལ་ཆགས་ནས་མིག་བགྲད་དེ་ལྟ་ཞིང་ངལ་གསོ་བར་བྱེད། དེའི་ཚེ་རྒྱལ་
སྲས་ཟླ་བས་སྐྱེད་མོས་ཚལ་དུ་བྲམ་ཟེ་ལེགས་པར་སྨྲ་བ་དེ་ལ་ཆོས་ཀྱི་ཡོན་འབུལ་རྒྱུ་མ་
46



ཉིན་བཞི་པ།
བྱུང་སྙམ་དུ་དགོངས་ནས་སྤྱན་ཆབ་ཤོར། དེ་ནས་སུ་ད་སའི་བུས་ཁྱོད་ཅུང་ཞིག་
སྡོད་ཅིག ཁྱོད་རྒྱལ་བུ་ཟླ་བ་ཞེས་བློ་བརྟན་པའི་ཚད་དུ་གྲགས་པ་ལ། ངས་བཟུང་
བའི་ཚེ་མཆི་མ་འཆོར་བར་ཡ་རེ་མཚན། ཉམས་ཉེས་བྱུང་ན་བློ་བརྟན་པོ་དོན་མེད་
དུ་འགྱུར། མྱ་ངན་བྱུང་ན་ཐོས་པས་མི་ཕན། བརྡེག་ན་གཡོ་བར་མི་འགྱུར་བ་གང་
ཡང་མེད་ཟེར་བ་དེ་བདེན་པར་སྣང༌། དེ་བས་ན་ཁྱོད་དྲང་པོར་སྨྲོས་ཤིག ངས་
བསད་དོགས་པའམ། གཉེན་བཤེས་དང་བཙུན་མོ་དང་བུ་དང་ཕ་མ་དང་བྲལ་
དོགས་ནས་ཁྱོད་མཆི་མ་བྱུང་ངམ་གང་ཡིན་དྲང་པོར་སྨྲོས་ཤིག་ཟེར་བས། རྒྱལ་
སྲས་དེས་དེའི་ལན་དྲང་པོ་གསུངས་ནས་ངས་བྲམ་ཟེ་དེ་ལ་ཡོན་ཕུལ་ནས་སླར་ཁྱོད་
རང་གི་རྩར་སླེབ་ཡོང་། དེའི་བར་ང་གཏོང་གྲོགས་གྱིས་ཞེས་གསུངས་པ་ན། ཁོས་
ཁྱོད་ཀྱིས་ཇི་ཙམ་སྨྲས་ཀྱང་མི་བདེན་ཏེ་འཆི་བདག་གི་ཁ་ནས་ལན་ཅིག་ཐར་བར་
སླར་བསམ་བཞིན་དུ་འཆི་བདག་གི་དྲུང་དུ་སུ་ཞིག་ཡོང་ཞེས་ སོགས་ཟེར་བ་ལ།
ངའི་ཚིག་གིས་སླར་འོང་ངོ་ཞེས་ཁས་མ་བླངས་སམ་ང་ནི་བུ་ཟླ་བ་ཞེས་བྱ་བ་ཡིན་ཏེ་
བདེན་པ་སྲོག་དང་འདྲ་བར་མི་འདོར་རོ་ཞེས་གསུངས་པ་
བཞིན་དུ་ཉམས་སད་པའི་ཕྱིར་འོ་ན་སོང་ཞིག་ཁྱོད་བདེན་པར་ཁས་འཆེས་པ་ལྟའོ།
སོང་ལ་བྲམ་ཟེ་དེ་ཅི་འདོད་པ་བྱོས་ལ་སླར་མྱུར་དུ་ཤོག་ཅིག ང་ཡང་ཁྱོད་སྲེག་པའི་
མེ་སྟ་གོན་བྱེད་ཅིང་སྡོད་དོ། ཅེས་ཟེར་རོ། དེ་ནས་རང་གི་ཁྱིམ་དུ་བྱོན་ཏེ་བྲམ་ཟེ་
དེ་ལ་ཚིགས་བཅད་བཞིའི་ཡོན་དུ་གསེར་སྲང་བཞི་སྟོང་བྱིན། དེ་ནས་ཡབ་ཀྱིས་
ཐབས་སྣ་ཚོགས་ཀྱིས་བཀག་ཀྱང་མ་གསན་པར་སུ་དཱ་སའི་བུའི་སར་ཕེབས་པ་
ཁོས་རྒྱང་རིང་པོ་ནས་མཐོང་སྟེ་ཡ་མཚན་པར་གྱུར། དེ་ནས་ད་ཟོ་ཞིག་གསུངས་པ་
ན། ཟ་བའི་དུས་ང་རང་གིས་ཤེས། ད་ལྟ་མེ་ལ་དུད་པ་མང་དུ་འདུག་པས་དུ་བ་
ཅན་གྱི་མེ་ལ་ཤ་བསྲེགས་ན་ཤ་ཡང་དུ་དྲི་དང་བཅས་ཤིང་མི་ཞིམ་པར་འགྱུར་བས་རེ་
ཞིག་བྲམ་ཟེ་དེས་སྨྲས་པ་དེ་ང་ལ་སྟོན་ཅིག་ཅེས་ཟེར་བ་ན། བྲམ་ཟེའི་ལེགས་བཤད་
ཁོ་ཡིད་མི་ཆེས་
47



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དེ་ཆོས་དང་ཆོས་མ་ཡིན་བའི་དབྱེ་བ་འབྱེད་པར་བྱེད་པ་ཡིན་པས། སྲིན་པོ་ལས་
ཀྱང་སྤྱོད་ཚུལ་ངན་པ་ཁྱོད་ལ་ཐོས་པའི་ཡོན་ཏན་གྱི་ཅི་ཞིག་བྱ་ཞེས་གསུངས་པས་
ཁོས་དེ་མ་བཟོད་ནས་སླར་ཡང༌། ཁྱོད་ཅུང་ཞིག་སྡོད་ཅིག ཁྱོད་རང་རྒྱལ་པོ་
རྣམས་ཀྱང་མཚོན་ཆ་ཐོགས་ཏེ་རི་དྭགས་གསོད་པ་དེ་ཆོས་དང་འགལ་བ་ཡིན་ཟེར།
རྒྱལ་སྲས་ ཟླ་བས་ལན་དུ། རི་དྭགས་གསོད་པའི་རྒྱལ་པོ་རྣམས་ཀྱང་ཆོས་དང་
འགལ་བ་ཡིན་མོད། མི་ཤ་ཟ་བ་དེ་བས་ཀྱང་སྨད་དེ་མི་རི་དྭགས་ལས་རིགས་མཐོ་
བས་དེ་རང་བཞིན་གྱིས་ཤི་བའི་ཤ་ཡང་ཟར་མི་རུང་ན། ཟས་ཀྱི་ཕྱིར་དུ་གསོད་པ་ག་
ལ་རུང་ཞེས་གསུངས། དེ་ནས་སུ་དཱ་སའི་བུས་ཁྱོད་ངའི་དྲུང་དུ་འོང་བ་འདི་ཁྱོད་
གཞུང་ལུགས་ཀྱི་ཚུལ་ལ་མི་མཁས་སོ་ཟེར་བ་ལ། ངས་བདེན་པའི་ཚིག་བསྲུང་བའི་
ཕྱིར་འདིར་འོངས་པས་ང་ཉིད་གཞུང་ལུགས་ལ་མཁས་ཞེས་གསུངས། དེ་ནས་ཁོས་
མི་གཞན་རྣམས་ངའི་དབང་དུ་གྱུར་ན་སྐྲག ཁྱོད་ནི་དཔའ་བརྟན་དལ་གྱིས་མ་
བཏང་བས། ཁྱོད་འཆི་བས་འཇིགས་པ་མེད་པ་འདྲ་ཟེར་བ་ལ། རྒྱལ་སྲས་ཟླ་བས།
མི་རྣམས་སྡིག་པ་བྱས་པར་འགྱོད་པར་འགྱུར། ངས་ནི་སྡིག་པའི་ལས་བྱས་པར་མི་
དྲན་པས་དེའི་ཕྱིར་འཇིགས་པ་མེད་དོ། དེ་བས་ད་མཆོད་སྦྱིན་བྱེད་དོ་ཟོ་ཞིག་ཅེས་
གསུངས་པས། ཁོ་ དད་པ་སྐྱེས་ནས་མིག་མཆི་མས་གང༌། ལུས་ཀྱི་བ་སྤུ་ལྡང་།
སྡིག་པའི་རང་བཞིན་བརྗོད་ནས། གུས་པར་བལྟས་ཏེ། ཁྱེད་ལྟ་བུ་ལ་ཤེས་བཞིན་
དུ་སྡིག་པ་བྱེད་པ་ནི་མི་ཟད་པའི་དུག་འཐུང་བ་ཡིན་པས། དེ་བས་ཁྱོད་ཀྱིས་བྲམ་ཟེ་
ལེགས་པར་སྨྲས་པ་དེ་བདག་ལ་བསྟན་དུ་གསོལ་ཞེས་སོགས་དང༌། བདག་གི་སྤྱོད་
པ་ངན་པའི་གཟུགས། ། ཞེས་སོགས་གོང་གི་ཚིགས་བཅད་འདི་ཡང་སྨྲས་པ་ན།
རྒྱལ་སྲས་ཟླ་བས་ཁོ་སྣོད་དུ་གྱུར་པར་གཟིགས་ནས། རབ་ཏུ་དམའ་བའི་སྟན་ལ་
འདུག ། དུལ་བའི་དཔལ་ནི་རྣམ་པར་བསྐྱེད། དགའ་དང་ལྡན་པའི་མིག་གིས་
བལྟ། ། ཚིག་ གི་བདུད་རྩི་འཐུང་བ་བཞིན། ། གུས་པ་བསྐྱེད་ ཅིང་རྩེ་གཅིག་
48



ཉིན་བཞི་པ།
བཏུད། ། རབ་ ཏུ་ དང་ལ་ དྲི་ མེད་ ཡིད། ། ནད་ པས་ སྨན་ པའི་ ཚིག་ མཉན་
བཞིན། ། རིམ་གྲོ་བསྐྱེད་དེ་ཆོས་ཉོན་ཅིག ། ཅེས་གསུངས། དེ་ནས་སུ་དཱ་སའི་
བུས་རྡོ་ལེབ་མཐོན་པོ་ཞིག་གི་སྟེང་དུ་ཁོ་རང་གི་སྟོད་གཡོགས་བཏིང༌། དེ་ལ་རྒྱལ་
སྲས་ཟླ་བ་བཞུགས་སུ་བཅུག ། ཁོ་རང་དེའི་མདུན་དུ་བསྡད་ནས་ཞལ་རས་ལ་
བལྟས་ཏེ་འཕགས་པ་ད་གསུངས་ཤིག་ཟེར་རོ། དེ་ནས་རྒྱལ་སྲས་ཟླ་བས། དམ་པ་
དག་དང་ལན་ཅིག་ཙམ། ། ཇི་ལྟར་འདོད་པར་འཕྲད་ཀྱང་རུང༌། ། འདྲིས་པར་བྱ་
བ་མི་དགོས་པར། ། རབ་ཏུ་བརྟན་པ་ཉིད་དུ་འགྱུར། ། དམ་པ་རྣམས་ནི་སུས་
ཀྱང་མི་བསྲིང་ངོ་། ། དུལ་བའི་ཚུལ་གྱིས་དགེ་བ་བསྟེན་པར་བྱ། ། གང་དང་ཉེ་ན་
དེ་ཡིས་ཡོན་ཏན་རྟུལ། ། ཆེད་དུ་མ་བསྒོས་པར་ཡང་འགོས་པར་འགྱུར། ། ནམ་
མཁའ་དང་ནི་ས་གཞིའི་བར་ཡང་རིང་། ། རྒྱ་མཚོའི་ཕ་རོལ་ཚུ་རོལ་འགྲམ་ཡང་
རིང༌། ། ཤར་ནུབ་གཉིས་ཀྱི་རི་བར་དེ་བས་རིང༌། ། ཕལ་དང་དམ་པའི་ཆོས་ཀྱང་
དེ་བས་རིང་། ཞེས་གསུངས་པས་ཁོ་དགའ་ནས་ད་ཁྱོད་ལ་དྲིན་ལན་གསབ་པའི་
ཕྱིར་དམ་པ་ཞིག་འབུལ་བས་ཅི་བཞེད་བཀའ་སྩལ་དུ་གསོལ་ཞེས་ཞུས་པས། རང་
དབང་རང་ལ་མེད་པ་མི་རིགས་པ་འབའ་ཞིག་བྱེད་པ་ཁྱོད་ཀྱིས་གཞན་ལ་དམ་པ་ཇི་
ལྟར་སྟེར་གསུངས་པས། དེ་ནས་ཁོ་ངོ་ཚ་ཞིང་། ཅིས་ཀྱང་དམ་པ་འབུལ་བས་ཅི་
བཞེད་པ་གསུང་ཤིག་ཟེར། འོ་ན་བདེན་པའི་བརྟུལ་ཞུགས་ལོང་། སེམས་ཅན་
གསོད་པ་སྤོང་། བཙོན་དུ་བཟུང་བ་མ་ལུས་ཐོངས། མི་ཤ་ཟ་བ་སྤོང༌། དམ་པ་
འདི་བཞི་སྦྱིན་པར་གྱིས་གསུངས་པ་ན། དམ་པ་སྔ་མ་གསུམ་འབུལ། དམ་པ་བཞི་
པ་ལ་གཞན་ཞིག་བླང་དུ་གསོལ། བདག་མི་ཤ་ཟ་བ་སྤོང་མི་ནུས་པ་ཁྱོད་ཀྱིས་སྔོན་
ནས་མ་མཁྱེན་ནམ་ཟེར་བ་ལ། ཁྱོད་ཀྱིས་གཞན་ལ་དམ་པ་སྦྱིན་མི་ནུས་ཞེས་ངས་མ་
སྨྲས་སམ། མི་ཤ་ཟས་ན་མི་གསོད་པ་ལས་འོས་མེད། དམ་པ་དང་པོ་སྲོག་གཅོད་
སྤོང་བ་དེ་ཇི་ལྟར་སྦྱིན་གསུངས་བས། ཁོས་སླར་ཡང་དེ་མི་ནུས་པའི་རྒྱུ་མཚན་ཞུས་
49



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཀྱང་བྱང་ཆུབ་སེམས་དཔའི་ཐབས་མཁས་ཀྱིས་ཕྱིས་མི་ཤ་མི་ཟ་བར་དམ་བཅས་ནས་
སུ་དཱ་སའི་བུ་རྒྱལ་སྲིད་ལ་འགོད་པར་མཛད་པ་ཡིན། སྐྱེས་རབས་རང་དུ་གོང་གི་
ཚིག་འདིར། བདག་གི་སྤྱོད་པ་ངན་པའི་གཟུགས། ། ཆོས་ཀྱི་མེ་ལོང་གསལ་མཐོང་
ནས། ། ཡིད་ལ་གདུང་བ་རབ་སྐྱེས་ཏེ། ། བདག་ནི་ཆོས་ལ་ཕྱོགས་པར་གྱུར་ཞེས་
འདས་ཚིག་ཏུ་ཡོད་ཀྱང་ རྗེ་རིན་པོ་ཆེས་ལམ་རིམ་ཆེ་ཆུང་དུ་དགོས་དབང་གིས།
ཆོས་ཀྱི་མེ་ལོང་གསལ་མཐོང་ན། ། ཞེས་དང༌། བདག་ནི་ཆོས་ལ་ཕྱོགས་པར་
འགྱུར། ཞེས་མ་འོངས་པའི་ཚིག་ཏུ་བསྒྱུར་བར་མཛད་པ་ཡིན་གསུངས། མཛོད་
ལས། ཆོས་སྦྱིན་ཉོན་མོངས་ཅན་མིན་པས། ། མདོ་སོགས་ཡང་དག་ཇི་བཞིན་
སྟོན། ། ཞེས་ སོགས་ ཀྱི་ སྐབས་ སུ། རྙེད་ བཀུར་ སོགས་ འདོད་ པས་ ཀུན་ ནས་
བསླངས་ཏེ་ཆོས་འཆད་ན་རང་ལ་བསོད་ནམས་ཆེན་པོ་ཡོད་ན་དེ་ཡང་ཉམས་འགྲོ་བ་
ཡིན། ཟང་ཟིང་མེད་པའི་ཆོས་སྦྱིན་ནི། དཔེ་ཆ་སྐྱོར་བ་དང་། འདོན་པ་སྒྲ་
བཅས་སུ་འདོན་པ་སོགས་ཀྱི་ཚེ། རང་གི་མཐའ་སྐོར་དུ་སེམས་ཅན་ཐམས་ཅད་
མིའི་རྣམ་པ་ཅན་དུ་རླག་ཤིག་གེ་ཡོད་པར་མོས་ནས། སེམས་ཅན་འདི་ཐམས་ཅད་
སངས་རྒྱས་ཀྱི་ས་ལ་འགོད་པའི་ཆེད་དུ་ངས་ཆོས་སྦྱིན་འདི་ལྟར་བྱེད་སྙམ་པ་བྱས་
ནས་དེ་རྣམས་ལ་ཆོས་བསྟན་པས་རྒྱུད་སྨིན་ཅིང་གྲོལ་བར་བསམས། མཇུག་ཏུ་བསྔོ་
སྨོན་རེ་ཡང་བྱེད་དགོས་གསུངས། རྙེད་བཀུར་སོགས་ལ་བལྟ་བའི་ཟང་ཟིང་མེད་
པའི་ཆོས་ཀྱི་སྦྱིན་པ་བྱིན་པ་ལ་ཕན་ཡོན་ཉི་ ཤུ་བ་ཚན་པ་ གཉིས་འབྱུང་བར་ལྷག་
བསམ་བསྐུལ་བ་ལས་གསུངས་ལ་ཞེས་པའི་སྐབས། ལམ་རིམ་ཆེན་མོར་ལྷག་བསམ་
བསྐུལ་བའི་མདོའི་ཁུངས་དང་བཅས་ཉི་ཤུ་པ་ཚན་པ་གཅིག་གསུངས་འདུག་པ་ལམ་
རིམ་མཚན་མར་སོ་སོར་བཀྲལ་ནས་རྣམ་སྨིན་གྱི་འབྲས་བུ་དྲུག བདག་འབྲས་བཞི།
རྒྱུ་མཐུན་གྱི་འབྲས་བུ་དགུ བྲལ་འབྲས་གཅིག་སྟེ་ཉི་ཤུ་གསུངས་འདུག་གསུངས།
གཞན་མཐོ་བར་འདོད་པའི་ཕྲག་དོག་དང་ཞེས་པའི་ཕྲག་དོག་ནི། རང་གིས་སློབ་
50



ཉིན་བཞི་པ།
མ་ལ་ཇི་བཞིན་བཤད་ན་སློབ་མ་དེ་ཤེས་རབ་ཆེ་བ་སོགས་ཡོན་ཏན་འདི་དང་འདིའི་
སྒོ་ནས་ང་
ལ་ང་ལས་ལྷག་པ་ཞིག་བྱུང་ན་མི་ཡོང་བར་འདུག་སྙམ་དུ་སློབ་མ་ལ་ཕྲག་དོག་
བྱེད་པ་གཙོ་བོར་བཤད་པ་ཡིན་གསུངས། རང་གཞན་གྱིས་སངས་རྒྱས་ཐོབ་པའི་
ཕྱིར་དུ་བསྟན་པའི་བསོད་ནམས་དེ་ཉིད་བདག་གི་བདེ་བའི་ཡོ་བྱད་དོ་སྙམ་དུ་བསམ་
པའོ། ཞེས་པའི་སྐབས། ཆོས་བཤད་ཀྱང་རྙེད་བཀུར་སོགས་མ་གྲུབ་ན། དེ་ལ་མ་
བྱུང་སྙམ་པ་མི་བྱེད་པར། ད་ལྟ་བདག་ལ་རྙེད་པ་མ་བྱུང་ཡང་། ངས་རང་དང་
སློབ་མ་སོགས་སངས་རྒྱས་ཐོབ་པའི་ཕྱིར་ཆོས་བསྟན་པའི་བསོད་ནམས་དེ་ཉིད་ནི་
བདག་ལ་འདོད་རྒུ་མ་ལུས་པ་སྟེར་བར་བྱེད་པས་བདག་གི་བདེ་བའི་ཡོ་བྱད་བླ་ན་
མེད་པའོ་སྙམ་དུ་དགའ་བ་སྒོམ་དགོས། འདི་ལ་ཀེའུ་ཚང་གནས་བླ་མ་རིན་པོ་ཆེ་རྒྱ་
མཚོ་དབང་ཕྱུག་ནས་ནན་ཏན་ཆེན་པོས་ཡང་ཡང་གསུང་གིན་ཡོད་དེ་དགོངས་དག་
པར་སྣང༌། སློབ་གཉེར་བ་རྣམས་ཀྱིས་ཀྱང་སློབ་གཉེར་བྱས་པ་དེ་བདེ་བའི་ཡོ་བྱད་
ཡིན་པར་བསམ་དགོས་གསུངས། ཆོས་འཆད་པའི་ཚེ་གོས་གཙང་མ་བགོས་ཞེས་
པའི་གཙང་མ་ནི་གསར་པ་ཙམ་ལ་མི་བྱེད། ཚུལ་ཁྲིམས་ཉམས་པ་དང་དམ་ཚིག་
ཉམས་པས་གྱོན་པ་དང་། དེ་དག་གི་ལག་ནས་བྱུང་བ་སོགས་མི་གཙང་བ་ཡིན།
སྐྱེས་བུ་དམ་པའི་ན་བཟའ་སོགས་སྙིང་པ་ཡིན་ཀྱང་གཙང་བ་ཡིན། དེ་ཡང་སློབ་
དཔོན་གྱིས་ཆོས་འཆད་པའི་ཚེ་སློབ་མའི་ཀུན་སྤྱོད་ལ་བརྟེན་ནས་བླ་མ་ལ་ཉེས་བྱས་
སྐྱེ་ཚུལ་ནི། པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་མཛད་པའི་འདུལ་བའི་
སྡོམ་ཚིག་ལས། འདུག་བགྲེང་ཉལ་སྟན་མཐོ་བཟང་མདུན་ལམ་དབུས། ། མགོ་
གཡོགས་རྗེས་གཟར་ལག་གཉིས་གཉའ་ལྟག་བསྣོལ། ། ངོ་ཀེར་ཅན་དང་ཞྭ་གྱོན་
ཅོད་པཎ་དང༌། ། འཕྲེང་བ་བཅིངས་དང་ཐོད་དཀྲིས་རྟ་གླང་ཞོན། ། ཁྱོགས་ལྷམ་
མཁར་གདུགས་མཚོན་རལ་དགྲ་ཆ་སོགས། ། གོ་ཆ་གྱོན་པ་རྣམས་ལ་ཆོས་བཤད་
པ། ། དག་ལ་ཉེས་བྱས་དྲུག་ལྷག་བཅུ་ཕྲག་གཉིས། ། ཞེས་གསུངས་པ་ལྟར་ཉེས་
51



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བྱས་ཉེར་དྲུག་སྐྱེ་བ་ཡོད། དེ་ཡང་ཆོས་འཆད་པ་པོ་རྣམས་ཀྱིས་སྔོན་གྱི་ཕྱག་སྲོལ་
རྣམ་དག་མ་ཉམས་པར་མཛད་པ་ཤིན་ཏུ་ནས་གལ་ཆེ་བ་ཡོད་པས་ཅི་ནས་ཀྱང་ཕྱག་
ལེན་དུ་ཐེབས་པར་མཛད་དགོས་ཚུལ་ཤིན་ཏུ་གལ་ཆེ་བར་གསུང་པར་མཛད། དེ་
ལྟ་བུའི་ཚུལ་གྱིས་ཆོས་བཤད་ཅིང་ཉན་ན་ཐུན་རེ་ཙམ་ལ་ཡང་ཇི་སྐད་གསུངས་པའི་
ཕན་ཡོན་རྣམས་གདོན་མི་ཟ་བར་འབྱུང་ལ་ཞེས་སོགས་ཀྱི་སྐབས། ཆོས་ཀྱི་མཇུག་
ཏུ་དམ་ཆོས་འཛིན་པའི་སྨོན་ལམ་ཞེ་ཐག་པ་ནས་བཏབ་ན། ཆོས་སྨྲ་བ་པོ་ལ་ཡང་ཇི་
སྐད་བཤད་པའི་ཆོས་བསྟན་པའི་ཕན་ཡོན་རྣམས་མ་ཚང་བ་མེད་པར་འབྱུང་ལ།
ཆོས་ཉན་པ་པོ་ལ་ཡང་དེ་དང་འདྲ། དེ་ལྟར་ཆོས་ཉན་བཤད་འདི་གནད་དུ་སོང་ན་
ནི་ལག་ལེན་སོགས་ཀྱང་གནད་དུ་འགྲོ་ལ། དེ་མིན་ན་ཆོས་མང་དུ་ཉན་ཀྱང་ཉམས་
སུ་ལེན་པ་ལ་ཐུག་པའི་ཚེ་ཆོས་ཀྱིས་ཕོངས་པ་ཞིག་འོང་སྟེ། རྗེ་རིན་པོ་ཆེའི་གསུང་
ཐོར་བུའི་ནང་གི་རིན་པོ་ཆེ་གསུམ་གྱི་གཏམ་གྱི་སྦྱོར་བ་ལས། མང་དུ་ཐོས་ཀྱང་ཆོས་
ཀྱི་ཕོངས་པ་ནི། ། གསུང་རབ་གདམས་པར་ཤར་བ་མེད་པས་ནོངས། ། ཞེས་
གསུངས། ཆོས་འཆད་པའི་ཚེ་ཡང་གདུལ་བྱའི་བློ་དང་འཚམས་པར་གོ་རིམ་ལེགས་
པར་བསྒྲིགས་ནས་ཁྲིད་ཚུལ་ལ་མཁས་པ་གལ་ཆེ་སྟེ། སྔོན་རྒྱ་གར་དུ་གླང་པོ་ཆེའི་རོ་
ཞིག་གི་ཤ་རྣམས་བྱ་ཁྱི་ སོགས་ཀྱི་ཟོས་ཟིན་ཀྱང༌། རུས་པའི་སྒྲོམ་ལ་ལྤགས་པ་
གཡོགས་ནས་མ་ཞིག་པར་ཡོད་པའི་ནང་དུ། བཙུན་པ་ཞིག་གིས་སྒོམ་པས་སྟོང་
ཉིད་རྟོགས། མཚན་ཡང་སློབ་དཔོན་གླང་པོ་ཆེའི་ཀོ་བ་པ་ཞེས་གྲགས་པ་ན། ཡུལ་
དེའི་ཆོས་རྒྱལ་ཆེན་པོ་ཞིག་གི་བླ་མཆོད་དུ་སྤྱན་དྲངས། དེར་སློབ་དཔོན་གྱིས་སྟོང་
ཉིད་ཁོ་ན་བསྟན་པས། རྒྱལ་པོའི་སེམས་ལ་འདིས་མངོན་སུམ་དུ་ཡོད་པ་རྣམས་
ཀྱང་མེད་རང་ཟེར་ལུགས་ལ་བལྟས་ན། མུ་སྟེགས་གཅེར་བུ་བ་ལྟ་བུའི་ཆད་ལྟ་ཞིག་
ནང་པའི་སློབ་དཔོན་དུ་བརྫུས་པ་ཡིན་འདུག་པས། འདི་བཞག་ན་ངའི་མངའ་
འབངས་རྣམས་ལ་དགེ་བཅུའི་ཁྲིམས་དར་བར་མི་འདུག་སྙམ་ནས་སློབ་དཔོན་གྱི་
52



ཉིན་བཞི་པ།
མགུལ་བཅད་དེ་བཀྲོངས། དེ་ནས་སློབ་དཔོན་གཞན་ཞིག་བསྟེན་པས། དེས་ང་
ནི་འདོད་པ་ལ་མི་དགའ། ཁྱོད་འདོད་པ་ལ་དགྱེས་པས་ངས་ཁྱོད་ཀྱི་བླ་མཆོད་མི་
ཡོང་། ཞེས་པ་ལ་སོགས་པ་འདོད་པའི་ཉེས་དམིགས་བསྟན་པ་ནས་བཟུང་རིམ་
གྱིས་ཁྲིད་ནས་མཐར་སྟོང་ཉིད་བསྟན་པས་རྒྱལ་པོས་ཀྱང་སྟོང་ཉིད་རྟོགས། སྔར་གྱི་
སློབ་དཔོན་བསད་པ་ལ་འགྱོད་པ་དྲག་པོ་སྐྱེས་ཏེ་བཤགས་པ་བྱས་པས། སློབ་
དཔོན་གླང་པོ་ཆེའི་ཀོ་བ་ལ་དེ་སྟོང་ཉིད་རྟོགས་པའི་སྟོབས་ཀྱིས་རྒྱལ་པོའི་རྨི་ལམ་དུ་
བྱོན་ནས་ཁྱོད་དེ་ཙམ་དུ་འགྱོད་ན་གླང་པོ་ཆེའི་ཀོ་བ་ལ་ངའི་སྐུ་འབག་བྲིས་ལ་སྡིག་པ་
སྦྱོང་གསུངས་པས་རྒྱལ་པོས་ཀྱང་དེ་ལྟར་བྱས་ཏེ་སྡིག་སྒྲིབ་དག་པའི་རྟགས་མ་བྱུང་གི་
བར་དུ་བཤགས་པ་བྱས་པ་ཡིན། དེ་ལྟར་སློབ་དཔོན་དེ་གཉིས་གས་ སྟོང་ཉིད་
རྟོགས་ཀྱང་། གདུལ་བྱ་ལམ་ལ་འཁྲིད་མཁས་མིན་གྱི་དབང་གིས་རང་གཞན་ལ་
ཕན་གནོད་དེ་ལྟར་བྱུང་བ་ཡིན་པས་ཁྲིད་ཚུལ་མཁས་པ་ཤིན་ཏུ་གལ་ཆེ། ལོ་རྒྱུས་
འདི་ཇོ་བོས་རྒྱ་གར་ནས་བསྣམས་ཏེ་རྣལ་འབྱོར་དགོན་པ་ལ་གསུངས་པའི་ལོ་རྒྱུས་
ཁུངས་དག་ཡིན་གསུངས། གླའོ་དྲིན་དུ་བཅགས་པ་རེ་བྱེད་པ་ཡང་མེད་དེ་ཞེས་
པའི་དོན་དཔེར་ན་ཐུགས་རྗེ་ཆེ་ཞེས་པ་ལྟ་བུའི་སྐད་ཆ་ལེགས་པ་ཞིག་ཀྱང་བྱེད་མི་
ཤེས་པའི་དོན་ཡིན་གསུང་ངོ༌།། །།
53



ཉིན་ལྔ་པ།
སྡུད་པ་ལས། རྒྱལ་བ་འདས་དང་མ་བྱོན་ད་ལྟར་གང་བཞུགས་པ། ། ཀུན་
ལམ་ཕ་རོལ་ཕྱིན་པ་འདི་ཡིན་གཞན་མ་ཡིན། ། ཞེས་སོགས་ཀྱི་ལུང་འདྲེན་དང་
འབྲེལ་བའི་སྔོན་འགྲོའི་གསུང་བཤད་དང༌། ལམ་རིམ་འདིའི་ཞི་གནས་ཡན་གྱིས་
ཤེར་ཕྱིན་གྱི་མདོའི་སྦས་དོན་མངོན་རྟོགས་དང༌། ལྷག་མཐོང་གིས་དངོས་བསྟན་
སྟོང་ཉིད་སྟོན་པ་ཡིན། སློབ་མ་ཇི་ལྟར་བཀྲི་བའི་རིམ་པ་ཞེས་པ་ནི་ཁྲིད་པའི་རིམ་པ་
ཟེར་བའི་དོན་ཡིན་ཞིང་། དེ་ཡང་ཇོ་བོས་གཞུང་ལམ་སྒྲོན་འདིའི་སྒོ་ནས་གདུལ་བྱ་
རྣམས་རང་གང་དུ་གཤེགས་པའི་ལམ་ལ་ཁྲིད་པ་ཡིན་པས་དེར་ལེགས་པར་འགྲོ་
དགོས། འགྲོ་བ་ལ་ཡང་ཕྲ་རགས་མང་དུ་ཡོད་པས་སྐད་ཅིག་སྔ་མ་ནས་ཕྱི་མར་འགྲོ་
བ་ཕྲ་མོ་དང༌། གོམ་པ་སྔ་མ་ནས་ཕྱི་མར་འགྲོ་བ་དང་། སྐྱེ་བ་སྔ་མ་ནས་ཕྱི་མར་
འགྲོ་བ་ལྟ་བུ་འགྲོ་བ་རགས་པ་ཡིན་གསུངས། དེ་ཡང་ད་རེས་རྟེན་བཟང་འདི་འདྲ་
ཐོབ་པའི་དུས་སུ་བསོད་ནམས་གསོག་དགོས། དེ་ཡང་ཞིང་ཁྱད་པར་ཅན་བླ་མ་ལྟ་
བུ་ཞིག་ལ་ བརྟེན་ནས་ གསོག་དགོས་ ཏེ། དེ་ ནི་ ཕན་ ཡོན་ ཆེ་ བར་ མཛོད་ལས།
མཐོང་ཆོས་འབྲས་བུ་ཅན་གྱི་ལས། ཞིང་དང་བསམ་པའི་ཁྱད་པར་ལས། ། ཞེས་
གསུངས་པ་ཡིན་གསུངས། དགེ་བཤེས་སྟོན་པའི་ཞལ་ནས། ཐེག་ཆེན་གྱི་བླ་མ་བྱ་
བ་བཤད་པ་ན་འབྱམས་ཀླས་པར་གོ་བ་བསྐྱེད་ལ། ལག་ཏུ་ལེན་པ་ན་བསྟན་པའི་ཐ་
མ་ལ་གང་ཕན་དང་། ཐད་ཀར་དོན་དུ་གང་འགྱུར་སྟོན་པ་ཅིག་དགོས་གསུང་ངོ་
ཞེས་པའི་སྐབས། བསྟན་པའི་ཐ་མ་ལ་གང་ཕན་ཞེས་པ་འདི་མཆན་བུར་སངས་
རྒྱས་ཀྱི་བསྟན་པའི་ཐ་མར་བཤད་ཀྱང༌། བླ་མས་ལུང་རིགས་དཔེ་དང་བཅས་པའི་
སྒོ་ནས་ཆོས་རྒྱས་པར་བསྟན་པའི་མཐར། དོན་ཧྲིལ་གྱི་སྒྲིལ་ན་འདི་ལྟར་ཡིན་ཞེས་
54



ཉིན་ལྔ་པ། |
ལག་ལེན་གྱི་གནད་རྣམས་འདོམས་པས་གང་ཕན་མཛད་པ་ལ་བྱེད། མདོར་ན་དེང་
སང་གི་གདུལ་བྱའི་བློ་ཚོད་དང་བསྟུན་པའི་ཁྲིད་ཚུལ་ལ་མཁས་དགོས་པའི་དོན་ཡང་
ཡིན་གསུངས། དེ་ཉིད་རྟོགས་པ་ནི་ཤེས་རབ་ཀྱི་བསླབ་པ་ཁྱད་པར་ཅན་ཆོས་
བདག་མེད་པ་རྟོགས་པའམ་ཞེས་སོགས་ཀྱི་སྐབས་རྗེ་རིན་པོ་ཆེས་ཞི་གནས་ཡན་ཆོད་
དུ་ས་སྡེ་ལྔ་ལ་སོགས་པའི་ལུགས་གཙོ་བོར་བཟུང་། ལྷག་མཐོང་གི་སྐབས་སུ་ཐལ་
འགྱུར་བའི་ཐུན་མོང་མ་ཡིན་པའི་ལུགས་གཏན་ལ་འབེབས་པར་མཛད་པ་ཡིན་པས་
འདིར་ཡང་གོང་དུ་ཉེ་བར་ཞི་བའི་ཤེས་རབ་ཀྱི་བསླབ་པ་ནི་གང་ཟག་གི་བདག་མེད་
རྟོགས་པའི་ཤེས་རབ་དང༌། འདིར་ཆོས་ཀྱི་བདག་མེད་རྟོགས་པའི་དེ་བཟུང་སྟེ་
རང་རྒྱུད་པའི་ལུགས་སུ་འཆད། ཡང་ན་དེ་ཁོ་ན་ཉིད་མངོན་དུ་གྱུར་པ་གཙོ་བོར་
བཟུང་སྟེ་ཞེས་པས་ཐལ་འགྱུར་བའི་ལུགས་ལྟར་སྟོན་ཏེ། དེ་ལ་དེ་ཉིད་རྟོགས་པ་
འདི་ཆོས་ཀྱི་བདག་མེད་མངོན་སུམ་དུ་རྟོགས་པ་གཙོ་བོ་དང༌། དེ་མིན་ལུང་རིགས་
ཀྱིས་རྟོགས་པས་ཀྱང་འགྲུབ་ཅེས་གསུངས་པ་ཡིན་གསུངས། ཚོམས་ལས། དམན་
པ་བསྟེན་པས་མི་དག་ཉམས་འགྱུར་ཞིང་། ། ཐད་ཀར་བབས་པ་བསྟེན་པས་སོ་ན་
གནས། ། གཙོ་བོ་བསྟེན་པས་དམ་པ་ཐོབ་འགྱུར་བ། ། དེ་ཕྱིར་བདག་པས་གཙོར་
གྱུར་བསྟེན་པར་བྱ། ། ཚུལ་ཁྲིམས་ཉེ་བར་ཞི་བ་དང་། ། ཤེས་རབ་ཆེས་མཆོག་
ལྡན་པ་ཡི། ། གཙོ་བོ་གང་ཡིན་དེ་བསྟེན་ན། ། གཙོ་བོ་པས་ཀྱང་ཆེས་གཙོར་
འགྱུར། ། ཞེས་པའི་སྐབས་སུ། འདིའི་གཙོ་བོ་ཞེས་པ་རང་ལས་ཡོན་ཏན་ལྷག་པ་
ཞིག་ལ་བྱེད། དེ་ལ་བསྟེན་པ་ནི་བཟའ་བཏུང་སོགས་ཀྱང་མཉམ་དུ་བྱེད་ཅིང་།
གཏམ་ལེགས་ཉེས་ཐམས་ཅད་དེ་ལ་བཤད་ན་ངན་པ་རྣམས་དེས་ཐབས་སྣ་ཚོགས་
ཀྱིས་བཟློག་པར་བྱེད་ཅིང་། ལེགས་པ་གོང་འཕེལ་དུ་གཏོང་བས་ནམ་ཞིག་ན་རང་
གཙོ་བོ་དེ་ལས་ཀྱང་ཡོན་ཏན་ཆེ་བའི་ཆེས་གཙོ་བ་ཞིག་ཏུ་འགྲོ་བ་ཡིན། དམན་པ་
བསྟེན་ན་ནི་རང་ཉམས་པར་འགྱུར་ཏེ། དམན་པ་གང་ཡིན་དེ་བསྟེན་ན། དམན་
55



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
པ་བས་ཀྱང་ཆེས་དམན་འགྱུར། ཞེས་ཚིག་བསྒྱུར་ཆོག་གསུངས། དེ་ལྟར་ཆོས་
དྲུག་པོ་དེ་ནི་རང་གི་ཐོབ་པའི་ཡོན་ཏན་ནོ་ཞེས་སོགས་ཀྱི་སྐབས། བསླབ་པ་གསུམ་
དང་ལུང་གིས་ཕྱུག་པ། དེ་ཉིད་རྟོགས་པ། ཡོན་ཏན་ལྷག་པ་དང་དྲུག་ནི་གཙོ་བོ་
རང་ཉིད་མི་ཉམས་པར་བྱེད་ པས་ རང་ གིས་ ཐོབ་ པའི་ ཡོན་ཏན་དང་། གཞན་
རྣམས་ཀྱང་རང་གིས་ཐོབ་པ་ཡིན་མོད་གཙོ་བོར་གཞན་རྗེས་སུ་འཛིན་པ་ལ་མཁོ་བ་
ཡིན། དེའི་དང་པོ་དྲུག་ནི་དཔུང་པ་དང་འདྲ། ལྷག་མ་རྣམས་ལག་པ་དང་འདྲ་སྟེ།
ལག་པ་དཔུང་པ་ལ་བརྟེན་དགོས་པ་ལྟར་ལྷག་མ་རྣམས་ཀྱང་དང་པོ་དྲུག་ལ་ངེས་
པར་བསྟེན་དགོས་གསུངས། བརྩོན་བཅས་ནི་གཞན་གྱི་དོན་ལ་སྤྲོ་བ་བརྟན་པའོ་
ཞེས་པའི་སྐབས། སྤྲོ་བ་ཞེས་པས་གདུལ་བྱ་ལ་ཆོས་སྟོན་པར་སྤྲོ་བའི་གུས་སྦྱོར་གྱི་
བརྩོན་འགྲུས་དང་། བརྟན་པ་ཞེས་པས་རྟག་སྦྱོར་གྱི་བརྩོན་འགྲུས་བསྟན་པ་ཡིན་
གསུངས། དེ་ཡང་ལམ་རིམ་འདི་ཉན་པའི་སློབ་མའི་ཡོན་ཏན་ནི། མངོན་རྟོགས་
རྒྱུན་ལས། སངས་ རྒྱས་ རྣམས་ ལ་ ལྷག་ པར་ བྱས། ། དེ་ ལ་ དགེ་ བའི་ རྩ་ བ་
བསྐྲུན། ། དགེ་བའི་བཤེས་ཀྱི་མགོན་བཅས་པ། ། འདི་མཉན་པ་ཡི་སྣོད་ཡིན་
ནོ། ། སངས་རྒྱས་བསྟེན་དང་ཀུན་འདྲི་དང༌། ། སྦྱིན་དང་ཚུལ་ཁྲིམས་སོགས་སྤྱོད་
པས། ། ལེན་དང་འཛིན་པ་ལ་སོགས་པའི། ། སྣོད་དུ་དམ་པ་རྣམས་བཞེད་དོ།
ཞེས་གསུངས་པའི་སྣོད་ཀྱི་མཚན་ཉིད་དང་ལྡན་པ་དགོས། བཀའ་གདམས་གོང་མ་
རྣམས་ཀྱིས་བླ་མའི་མཚན་ཉིད་དང་མི་ལྡན་ཀྱང་ཚེ་དེར་བཟོས་པས་ཆོག སློབ་མའི་
ཡོན་ཏན་ལ་ཚེ་འདིར་སྐྱེས་ཐོབ་ཀྱིས་གྲུབ་པ་ཞིག་མ་བྱུང་ན། ཕྱི་མ་ཕན་ཆད་ཀྱི་རྒྱུ་ལ་
སློབ་པ་མ་གཏོགས་ཚེ་འདིར་གསར་དུ་བཟོ་རྒྱུ་མེད་གསུངས་པ་ཡིན། དེ་ལྟ་བུའི་བླ་
སློབ་མཚན་ཉིད་ཚང་བ་ཤིན་ཏུ་གལ་ཆེ་སྟེ། བཀའ་གདམས་ཀྱི་དགེ་བཤེས་གཙང་
པ་ནམ་མཁའ་རིན་ཆེན་གྱི་ཞལ་ནས། བླ་མ་མཚན་ཉིད་དང་ལྡན་པ་ཞིག་དང༌།
སློབ་མ་བསོད་ནམས་ཀྱི་བསགས་རྒྱབ་དང་ལྡན་པ་ཞིག་འཛོམ་ན་སངས་རྒྱས་ལག་
56



1: ཉིན་ལྔ་པ། 21:|:།
པས་བཟོས་པ་འདྲ་བ་ཞིག་བྱེད་ རྒྱུ་ཡོད་གསུངས་ པ་ ཡིན་ཞིང་། བཤེས་ གཉེན་
བསྟེན་པ་དེ་ཡང་ཐོག་མཐའ་བར་གསུམ་དུ་གལ་ཆེ་བ་ཡིན། མི་དགེ་བའི་བཤེས་
གཉེན་ནམ་བཤེས་གཉེན་ངན་པ་ལ་བརྟེན་ན་ནི་ཆུད་ཟོས་ཤིན་ཏུ་ཆེ་སྟེ། དཔེར་ན་
གཡག་རྒན་ཞིག་ཆུའི་ནང་དུ་བཏང་བ་ན། དེས་ཁོ་རང་འགྲོ་མ་ཐུབ་པའི་དུས་ཆུའི་
དཀྱིལ་དུ་སྡོད། གཡས་གཡོན་ནས་ སེམས་ ཅན་གཞན་ཡོང་མཁན་ཡོད་ཀྱང་རྭ་
གཡོགས་རྒྱབ་ནས་མི་གཏོང་བ་ཡིན། དེ་བཞིན་དུ་བཤེས་གཉེན་ངན་པ་དེས་ཀྱང་
རང་ཡང་ལམ་ བཟང་ པོ་འདི་འདྲ་བ་ཉམས་ སུ་ མི་ལེན། གཞན་ཉམས་སུ་ལེན་
མཁན་བྱུང་ཀྱང་ལེན་དུ་མི་འཇུག་པ་ཡིན། དེ་ཡང་དཔེར་ན་བྲག་བྱ་སྐྱིབས་ཀྱི་ནང་
དུ་མེ་འབར་བའི་ཚེ་ནང་དུ་ཕྱིན་ན་མེས་ཚིག་ཡོང༌། གཞན་ནས་མེ་གསོད་པ་ནི་མེད།
མེ་ཁོ་རང་རང་ཤི་ལ་མ་སོང་བར་དུ་འཇོག་པ་མིན་པ་ཐབས་མེད། གླང་པོ་ཆེ་འདམ་
དུ་བྱིང་ན་ཡང་ ཐར་པའི་ཐབས་མེད། དཔེ་དེ་བཞིན་བཤེས་གཉེན་ངན་པ་ལ་
བརྟེན་པ་རྣམས་ཀྱང་ལས་བཟང་པོ་ལ་ཁྲིད་པའི་ཐབས་མེད་གསུངས། ཡང་བཀའ་
གདམས་གོང་མས་ཐེག་པ་ཆེན་པོའི་དགེ་བའི་བཤེས་གཉེན་དེ་ནི་ཁ་འགུལ་འགུལ་
ཅོག་གི་མི་ཡོང་གསུངས་པ་ཡིན། བེའུ་བུམ་སྔོན་པོ་ལས་ཀྱང་། ཐེག་དམན་སྡེ་སྣོད་
གསུམ་ནི་ཤེས་ན། ། བྱང་སེམས་མི་ལྡན་ཁྱིམ་པ་ལས་ཀྱང༌། ། ཉན་རུང་གསུངས་
ཏེ་དེ་ཡང་དཀའ་ན། ། ཆེན་པོའི་སྡེ་སྣོད་ཤེས་པར་གྱུར་ཀྱང་། ། བྱང་སེམས་མི་
ལྡན་ཀུན་ལ་
ད་ལ་མི་རུང༌། ། མཉན་རུང་དེ་ལས་ཡོན་ཏན་མི་འབྱུང༌། ། ཐེག་ཆེན་བྱིན་
གྱིས་བརླབ་ལ་རག་ལས། ། ཞེས་གསུངས་པས་བྱང་ཆུབ་ཀྱི་སེམས་རིན་པོ་ཆེའི་བྱིན་
རླབས་ཀྱི་བརྒྱུད་པ་མ་ཉམས་པ་གལ་ཆེ་བ་ཡིན། ཡང་དེང་སང་མངོན་ཤེས་སོགས་
ལྡན་པ་ལ་ཧ་ལས་ལས་བྱེད་ཀྱང་། དེ་ཡང་ལམ་རིམ་འདི་སྟོན་པའི་བླ་མའི་ཡོན་ཏན་
མིན། དེ་ཙམ་དུ་མི་ཟད་ས་འོག་གི་སྲིན་བུའི་གྲངས་མཁྱེན་ན་ཡང་དེའི་ཡོན་ཏན་
མིན་ཏེ། རྣམ་འགྲེལ་ལས། དེ་ཕྱིར་དེ་ཡི་སྒྲུབ་བྱ་རུ། ། གྱུར་པའི་ཡེ་ཤེས་རྣམ་
57



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དཔྱད་བྱའི། ། འདི་ཡི་སྲིན་བུའི་གྲངས་མཁྱེན་པ། ། ངེད་ལ་འགའ་ཡང་ཉེར་མཁོ་
མེད། ། ཅེས་དེའི་བསྒྲུབ་བྱ་ཐམས་ཅད་མཁྱེན་པའི་ཡེ་ཤེས་དང་ལྡན་མི་ལྡན་ལ་རྣམ་
པར་དཔྱད་པར་བྱ་ཡི། ས་འོག་གི་སྲིན་བུའི་གྲངས་མཁྱེན་པ་ཙམ་ནི་ངེད་ཅག་གྲོལ་
བ་དོན་གཉེར་ལ་ཉེ་བར་མཁོ་བ་གང་ཡང་མེད་ཅེས་གསུངས་པ་དང་། ཡང་དེ་ཉིད་
ལས། གལ་ཏེ་རིང་མཐོང་ཚད་ཡིན་ན། ། ཚུར་ཤོག་བྱ་རྒོད་བསྟེན་པར་གྱིས། །
གསུངས་ཏེ། དེ་ཡང་ཐག་རིང་པོའི་ཡུལ་མཐོང་བ་ཙམ་ཚད་མའི་སྐྱེས་བུ་ཡིན་ན།
བྱ་རྒོད་ཀྱིས་ཀྱང་ཡུལ་ཐག་རིང་པོའི་གཟུགས་མཐོང་བ་ཡིན་པས་ཁྱོད་རང་ཚུར་ཤོག་
བྱ་རྒོད་ལ་དགེ་བའི་བཤེས་གཉེན་དུ་བསྟེན་པར་གྱིས་ཞེས་གསུངས་པ་ཡིན། རང
རྒྱུད་མ་དུལ་བར་གཞན་འདུལ་བ་ནི་མི་རུང་སྟེ། པོ་ཏོ་བས། རང་ལ་མི་ཕན་གཞན་
ལ་སྟོན་བྱེད་པ། ། མཛེ་པོས་མཛེ་པོར་གདམས་ང་
ད་གདམས་ངག་བསྟན་པ་འདྲ། ། གསུངས་ཏེ།
མཛེ་པོ་ཞིག་གིས་མཛེ་པོ་གཞན་ཞིག་ལ་ཁྱོད་རང་ནད་ལས་ཐར་བའི་ཐབས་ཡེ་ཤེས་
ཁྱུང་ཁྲའི་གདམས་ངག་སྟེར་བ་ཡིན་ཟེར་ནས་དེ་ལ་གདམས་པ་བྱིན་ན་ཐམས་ཅད་
གད་མོའི་ཡུལ་དུ་འགྱུར། དེ་བཞིན་དུ་བླ་མ་རང་གི་རྒྱུད་མ་དུལ་བར་སློབ་མའི་རྒྱུད་
འདུལ་བ་ ཡང་ གད་མོའི་ཡུལ་ ཡིན་གསུངས། ཟུར་བཤད་དུ། ཡེར་པའི་ཞང་
བཙུན་ལ་མང་དུ་ཐོས་པ་ཡང་མེད་གསུངས་པའི་དོན་ནི་གྲྭ་སར་ཞུགས་ནས་སྡེ་སྣོད་
ལ་སྦྱངས་པའི་ཐ་སྙད་མ་མཛད་པའི་དོན་ཡིན། ཁོང་གིས་འདུལ་བ་ལུང་སྡེ་བཞི་
གཟིགས་གིན་བཞུགས་པ་ན། ཀོ་པགས་ཀྱི་གཞིའི་ཐད་དུ་སླེབ་པའི་ཚེ་ཀོ་པགས་
འདིང་མི་རུང་ཚུལ་གཟིགས་ཏེ་འོག་ཏུ་ཀོ་གདན་ཞིག་ཡོད་པ་ཡང་དེ་མ་ཐག་ཕྱིར་
འཕངས། དེ་ནས་ཡང་གཟིགས་པས། ཡུལ་འཁྱག་རོམ་ཅན་དང༌། དགེ་སློང་
ནད་ཅན་སོགས་ལ་ཀོ་པགས་གནང་བའི་སྐབས་རྣམས་གཟིགས་པ་ན། དེ་འདྲའི་
རྡབ་ཤོག་ རང་མི་དགོས་པར་འདུག་གསུངས་ནས་ཡང་འོག་ ཏུ་བཏིངས་པ་རེད།
ཁོང་གི་དེ་ཡིན། དེང་ སང་ཉམས་སུ་ལེན་འདོད་ནས་སློབ་གཉེར་བྱེད་པ་དང་།
58



ཉིན་ལྔ་པ།
ཤེས་ནས་ལག་ལེན་དུ་འགེལ་བ་སུ་ཡོད་གསུངས། དེ་ལྟར་ཐེག་པ་སོ་སོའི་དབང་དུ་
བྱས་པའི་བླ་མའི་ཡོན་ཏན་མང་ཡང་། འདིར་ཐེག་ཆེན་གྱི་དབང་དུ་བྱས་ནས་གལ་
ཆེ་ཤོས་གང་ཡིན་སྙམ་ན། སྐྱེས་བུ་གསུམ་གྱི་ལམ་ཕྱིན་ཅི་མ་ལོག་པར་སྟོན་ཤེས་པ་
དང༌། བྱང་ཆུབ་ཀྱི་སེམས་དང་ལྡན་པ་གཉིས་ཡིན། དེ་ཡང་དང་པོ་མེད་ན་སློབ་མ་
ཁྲིད་པའི་ཐབས་མེད་ལ། ཕྱི་མ་མེད་ན་ཐེག་ཆེན་བྱིན་རླབས་ཀྱི་བརྒྱུད་པ་ཡིན་པས་
དེ་གཉིས་ངེས་པར་དགོས། བྱང་ཆུབ་ཀྱི་སེམས་དང་ལྡན་མི་ལྡན་ཇི་ལྟར་བརྟག་
སྙམ་ན། མདོ་ལས། དུ་བ་ལས་ནི་མེར་ཤེས་དང༌། ། ཆུ་སྐྱར་ལས་ནི་ཆུར་ཤེས་
ལྟར། ། བྱང་ཆུབ་སེམས་དཔའ་བློ་ལྡན་གྱི། ། རིགས་ནི་ མཚན་ མ་དག་ལས་
ཤེས། ། ཞེས་གསུངས་པ་ལྟར་མཚན་མ་ལ་བརྟག་དགོས་ལ། དེར་མ་ཟད་ངེས་
འབྱུང་ཡོད་མེད་ཀྱང་བརྟག་དགོས་ཏེ། ངེས་འབྱུང་མེད་པར་བྱང་སེམས་རྒྱུད་ལ་
ལྡན་མི་སྲིད་དོ། བརྟག་ཚུལ་ནི། པོ་ཏོ་པས། བློ་ཡི་སྐྱེས་ཚད་རྟགས་ཀྱིས་མཚོན་
གྱུར་ཏེ། ། ཆོས་ཀུན་རྟགས་མེད་སྐྱེ་བ་མི་སྲིད་གསུངས། ། དལ་འབྱོར་རྙེད་པར་
དཀའ་བ་གོ་གྱུར་ན། ། འཆལ་པ་བློ་བདེར་སྡོད་པ་ག་ལ་སྲིད། ། མི་རྟག་གོ་ཞིང་
འཆི་བ་ཤེས་གྱུར་ན། ། ཡོ་བྱད་ཕུགས་སུ་འཇོག་པ་ག་ལ་སྲིད། ། ཚེ་ལ་ལོང་མེད་
སྙམ་དུ་གོ་གྱུར་ན། ། ཤེས་བྱ་ ཐམས་ ཅད་སྐྱོང་བ་ག་ལ་སྲིད། ། ཅེས་ སོགས་
གསུངས་པ་ལྟར། ཉི་མ་གང་དྲོའི་སར་རྐང་ལག་བརྐྱངས་ནས་རྟག་པར་བློ་བདེ་
བར་སྡོད་གིན་འདུག་ན་དེ་ལ་ངེས་འབྱུང་མེད་པའི་རྟགས་ཡིན། ཡོ་བྱད་ཕུགས་སུ་
འཇོག་པ་ཞེས་པ་ཡང་ཡོ་བྱད་ཡོད་མེད་ལ་མི་བྱེད་པར་སེམས་ཀྱིས་ཡོ་བྱད་བློས་
བཏང་མ་བཏང་ལ་བྱེད། ཤེས་བྱ་ཐམས་ཅད་སྐྱོང་བ་ཞེས་པ་ནི་རང་ལ་ཇུས་ཁག་
མེད་པའི་རྒྱ་གར་རྒྱ་ནག་ཚུན་ཆད་ཀྱི་བྱ་བ་ཐམས་ཅད་ལ་བཀོད་པ་མང་པོ་གཏོང་བ་
ལ་ཟེར་བ་ཡིན། གཞན་གོ་སླ་གསུངས། སྨྲ་པོ་ཡོན་ཏན་རྣམ་གཞན་དུ། ། མི་
འགྱུར་ཉན་པ་པོ་ལའང་མིན། ། ཞེས་པའི་དོན་ནི་བློ་ཕྱོགས་ལྷུང་མེད་པའི་གཟུ་བོར་
59



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
གནས་པ་སོགས་མཚན་ཉིད་གསུམ་དང་ལྡན་ན། ཆོས་སྨྲ་བ་པོའི་ཡོན་ཏན་ལ་ཡོན་
ཏན་དུ་སྣང་བ་མ་གཏོགས་དེ་ལས་རྣམ་པ་གཞན་ཡོན་ཏན་ལ་སྐྱོན་དུ་སྣང་བར་མི་
འགྱུར་ཞིང་། གྲོགས་ཉན་པ་པོ་གཞན་གྱིས་ཡོན་ཏན་ལའང་སྐྱོན་དུ་སྣང་བ་མིན་
ཞེས་པའི་དོན་ཡིན། དབུ་མ་སྙིང་པོ་ལས། ཕྱོགས་སུ་ལྷུང་བས་སེམས་གདུངས་
པས། ཞི་བ་ནམ་ཡང་རྟོགས་མི་འགྱུར། ཞེས་ པའི་ ཞི་བ་ནི་སྟོང་ཉིད་ཡིན་ཏེ།
ཐལ་འགྱུར་བའི་ལུགས་ལ་འགོག་བདེན་སྟོང་ཉིད་ཡིན་ན་ཞི་བ་མྱང་འདས་ཅིའི་ཕྱིར་
སྟོང་ཉིད་མིན། དེའི་ཕྱིར་དབུ་མ་སྙིང་པོ་ནས་བཤད་པའི་ཕྱོགས་ལྷུང་འདི་ནི་
མཐའ་གཉིས་སུ་འཛིན་པ་སོགས་ཤིན་ཏུ་རྒྱ་ཆེ་བར་སྣང་ཡང་། ད་ལམ་གྱི་ཕྱོགས་
ལྷུང་ནི་རང་ཕྱོགས་ལ་ཆགས་པ་དང་། གཞན་ཕྱོགས་ལ་སྡང་བའི་བློ་ལ་ངོས་འཛིན་
པ་ཡིན། དེ་ལ་འབྲུག་པ་ཀུན་ལེགས་ཀྱིས། ངའི་ཉོན་མོངས་དུག་གསུམ་དེ་བརླག་
ནས་ཡུན་རིང་ པོ་སོང་། ། བཙལ་ བཙལ་ བས་ ངའི་ གཏི་མུག་ དེ་ རྙིང་ མ་ པ་ ལ་
འདུག ། དེ་ལ་མིང་བརྗེས་ནས་སྒོམ་ཆེན་པ་ཟེར་གི་འདུག ། ངའི་འདོད་ཆགས་
དེ་ནི་དགེ་ལུགས་པའི་ཕྱག་ཏུ་འདུག ། དེའི་མིང་ལ་གྲྭ་ས་གྲྭ་ཚང་གི་ཞེན་ཕོ་རིས་སུ་
བཏགས་འདུག་ཅེས་གསུངས་པ་རེད། ཅི་བྱས་རང་དབང་དུ་མི་གཏོང་བར་བླ་མའི་
དབང་དུ་གཏོང་ཡང་ཕྱོགས་ལྷུང་མེད་པ་ཡིན་གསུངས། དེ་ཙམ་གྱིས་ཆོག་གམ་སྙམ་
ན་གཟུ་བོར་གནས་ཀྱང་ལེགས་བཤད་ལམ་ཡང་དག་དང་། ཉེས་བཤད་ལམ་ལྟར་
སྣང་གཉིས་འབྱེད་པའི་བློའི་མཐུ་མེད་ན་སྣོད་དུ་མི་རུང་བས་ཞེས་སོགས་ཀྱི་སྐབས་
གཟུ་བོར་གནས་ཀྱང་ལེགས་ཉེས་འབྱེད་པའི་བློ་དང་མི་ལྡན་ན། ལམ་རིམ་ཆེན་མོ་
ལས་དད་པ་ནི་དུམ་ཙམ་ཡོད། ཤེས་རབ་མེད་པ་དེ་ཅི་ཟེར་གྱི་ཁ་ལ་ཉན་ནས་ཆུ་སྣ་
བཞིན་དུ་གར་ཁྲིད་ཁྲིད་འགྲོ ཞེས་གསུངས་པ་ལྟར་ཡིན། དེ་ཡང་གཟུར་གནས་
བློ་ལྡན་དོན་གཉེར ཅེས་པ་ལུགས་ལྡོག་བྱས་ནས་ཐོག་མ་ཆོས་ལ་དོན་གཉེར་
བསྐྱེད། དེ་ནས་བློ་གྲོས་བསྐྱེད། དེ་ནས་གཟུ་བོར་གནས་པ་བསྐྱེད་དགོས། ཡང་
60



ཉིན་ལྔ་པ། །
སློབ་མ་རང་གི་རྒྱུད་ཚོད་དང་བསྟུན་པའི་ཆོས་ཞུ་བ་གནད་ཆེ་སྟེ། སྤྱན་སྔ་རིན་པོ་
ཆེས། དུས་ཚོད་ངན་པ་ཡིན་གསུངས། དེ་ཅི་ལགས་ཞུས་པས། སློབ་མ་དད་གུས་
ཆུང་ཤོས་ གཅིག་ གིས་ཆོས་ ཟབ་ ཤོས་ གཅིག་ ཞུ་བའི་ དུས་ ཡིན་ གསུངས་ པ་ རེད་
གསུངས། དེ་ཡང་བླ་མ་ལ་ཇི་ལྟར་ལྟ་བ་ནི་ཞེས་སོགས་ཀྱི་སྐབས་སུ། བླ་མ་ལ་ལྟ་བ་
ཞེས་པ་མིག་གིས་བལྟ་བའི་དོན་མིན། ཡིད་ཤེས་ལ་བླ་མའི་རྣམ་པ་ཤར་ནས་དང་བ་
སྐྱེས་པ་དེ་ཁ་བླ་མ་ལ་བལྟས་པར་འགྲོ བླ་མ་སངས་རྒྱས་སུ་བལྟ་ཚུལ་ཡང་། སྐུ་
མཚན་དཔེ་གསལ་རྫོགས་སུ་བལྟ་བ་མིན་གྱི། བླ་མ་སྐྱོན་ཀུན་ཟད་ཡོན་ཏན་ཀུན་
ལྡན་དུ་བལྟ་བ་ཡིན་ཞིང་དེ་ལྟར་མཐོང་བ་དེ་བླ་མ་སངས་རྒྱས་སུ་མཐོང་བའི་ཚད་
ཡིན། བླ་མ་དེ་སྐྱོན་ཤས་ཆེ་ཡང་སློབ་མས་ཡོན་ཏན་གྱི་ངོས་ནས་བལྟས་ནས་སློབ་མ་
དེ་ལ་ཚེ་འདིར་དངོས་གྲུབ་མ་ཐོབ་ཀྱང་སྐྱེ་བ་ཕྱི་མ་ལ་དངོས་གྲུབ་འཐོབ་པའི་རྒྱུར་
འགྱུར་བ་ཡིན། སློབ་མའི་བློས་བླ་མའི་ཡོན་ཏན་གྱི་ཕྱོགས་ནས་འཛིན་ན་དེ་འདྲའི་
བླ་མ་དེ་ལ་སྐུ་མི་མཛེས་པ་སོགས་སྤྱི་སྐྱོན་ཐན་ཐུན་ཡོད་པ་མཐོང་ཡང༌། སློབ་མ་དེའི་
དད་པའི་གེགས་སུ་མི་འགྱུར་པ་ཡིན་གསུངས། དཔེར་ན་ཇོ་བོ་ཆེན་པོ་ལྟ་བ་དབུ་མ་
འཛིན་ཅིང་གསེར་གླིང་པ་ལྟ་བ་སེམས་ཙམ་རྣམ་བདེན་འཛིན་པས་ལྟ་བའི་སྒོ་ནས་
མཆོག་དམན་ཡོད་ཀྱང་ཞེས་སོགས་ཀྱི་སྐབས། ཇོ་བོས་བླ་མ་གསེར་གླིང་པའི་མཚན་
ཐོས་པ་ཙམ་གྱིས་ཕྱག་སྤྱི་བོར་ཐལ་མོ་སྦྱོར། སྤྱན་ཆབ་ཉིལ་མཛད་པ་ན། ཇོ་བོ་ལ་
བླ་མ་མང་དུ་ཡོད་ཀྱང་གསེར་གླིང་པ་ལ་དེ་ལྟར་མཛད་པ་ཅི་ལགས་ཞུས་པས། ཇོ་
བོའི་ཞལ་ནས་ཁོ་བོ་ལ་ཡོན་ཏན་དུ་བྱ་བ་སེམས་བཟང་པོ་སྤྲིག་ཙམ་ཞིག་ཡོད་དེ་ཁོང་
གི་བཀའ་དྲིན་ཡིན་ཞེས་སྤྱན་ཆབ་ མཛད་པ་ ཡིན། དེ་ནི་གནད་ ཤིན་ ཏུ་ ཆེ་ སྟེ།
སེམས་བཟང་པོ་བྱང་ཆུབ་ཀྱི་སེམས་དེའི་ཁོངས་སུ་ཡོན་ཏན་གཞན་ཐམས་ཅད་ཡོད་
པས་སོ་གསུངས། བདག་ཡུན་རིང་དུ་འཁོར་བར་འཁྱམས་པ་འཚོལ་བར་བྱེད་པ་
དང་ཞེས་སོགས་ཀྱི་སྐབས། དཔེར་ན་མི་ཞིག་ཡུལ་ཐག་རིང་པོ་འཇིགས་པ་ཆེ་ས་
61



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཞིག་ཏུ་འཁྱམས་ན། དེ་ལ་མི་གཞན་ཞིག་གིས་དཀའ་ལས་ལ་མ་འཛེམ་པར་བཙལ་
ནས་འཇིགས་པ་དེ་ལས་ཐར་བར་བྱས་ན། བཀའ་དྲིན་ཆེ་བ་ལ་ཚད་ཅི་ཡོད། དེ་
བས་ཀྱང་རང་ཅག་འཁོར་བའི་རྒྱ་མཚོ་གཏིང་དང་མཐའ་མེད་པ་འདིར་ཡུན་རིང་
པོར་འཁྱམ་འཁྱམ་པ་དེ་ལས་ཐར་བར་བྱེད་མཁན་བླ་མ་ཁོ་ན་ཡིན་པས་བཀའ་དྲིན་
ཤིན་ཏུ་ཆེ། དེ་བཞིན་དུ་གཉིད་ཀྱི་གུང་ལ་འཇིགས་སྣང་ཆེན་པོ་བྱུང་ནས་སྐད་ངན་
ཆེན་པོ་ཤོར་བ་སོགས་ཀྱིས་སྐབས་གཉིད་གསོད་མཁན་བྱུང་ན་དེ་ལ་དགའ་བ་ཇི་ལྟར་
སྐྱེ། དེ་བས་ཀྱང་རང་ཅག་ཐོག་མེད་ནས་བདག་འཛིན་མ་རིག་པའི་གཉིད་མཐུག་
པོར་སོང་སྟེ་ལས་ཉོན་འཁྲུལ་པའི་རྨི་ལམ་དུ་འཇིགས་སྐྲག་གི་སྡུག་བསྔལ་སྣ་ཚོགས་
མྱོང་བ་ལས་སོད་པར་བྱེད་མཁན་བླ་མ་ཡིན་པས་བཀའ་དྲིན་ཤིན་ཏུ་ཆེ། དེ་བཞིན་
སྲིད་པའི་རྒྱ་མཚོར་བྱིང་བ་ལས་འབྱིན་བྱེད་དང༌། ལམ་ངན་ལས་ཚུར་ལོག་ཏུ་
བཅུག་ནས་ལམ་བཟང་པོ་སྟོན་བྱེད་དང༌། སྲིད་པ་སྟེ་འཁོར་བའི་བཙོན་རར་སྲིད་
པའི་ཞགས་པས་དམ་དུ་བཅིངས་པ་ལས་འགྲོལ་མཁན་དང༌། ཉོན་མོངས་ཀྱི་ནད་
གསོ་བའི་སྨན་པ་དང༌། ཆགས་སོགས་ཀྱི་མེ་ཞི་བར་བྱེད་པའི་ཆར་སྤྲིན་ལྟ་བུ་ཡིན་
པས་བཀའ་དྲིན་ཆེ་བ་ལ་ཚད་མེད་གསུངས་ཡིན་ཞེས་སེམས་གཅིག་བསམས་ནས་
འདིར་འོངས་སོ། ཞེས་པ་ནི་མདོ་སྡེ་རྣམས་ལ་སེམས་ཐམས་ཅད་ཀྱིས་བསམས་ནས་
ཞེས་པ་དང་དོན་གཅིག་པ་ཡིན། དེ་ཡང་ཡིད་ཤེས་ཀྱིས་རྩེ་གཅིག་ཏུ་བཤེས་གཉེན་
ལ་བསམས་པའི་དོན་ཡིན། སེམས་ཐམས་ཅད་ཀྱིས་བསམས་ནས་ཞེས་དབང་ཤེས་
ཐམས་ཅད་ཀྱང་ཡིད་ཤེས་ཀྱི་སྟེང་དུ་བསྡུས་ནས་བསམས་པ་སྟེ་སེམས་ཅིག་བསམས་
ཞེས་པའི་དོན་ཡང་ཡིན་གསུངས། བླ་མ་ལྔ་བཅུ་བ་ལས། འདིར་མང་སྨོས་པས་ཅི་
ཞིག་དགོས། ། བླ་མ་དགྱེས་བྱེད་གང་ཡིན་བྱ། ། མི་མཉེས་བྱེད་ཀུན་སྤོང་བ་
ནི། ། དེ་དང་དེ་ལ་ འབད་དེ་བརྟག ། དངོས་གྲུབ་སློབ་ དཔོན་ རྗེས་འབྲང་
ཞེས། ། རྡོ་རྗེ་འཛིན་པ་ཉིད་གསུངས་པར། ། ཤེས་ནས་དངོས་པོ་ཐམས་ཅད་
62



ཉིན་ལྔ་པ།
ཀྱིས། ། བླ་མ་ཡོངས་སུ་མཉེས་པར་བྱ། ། ཞེས་སོགས་ཀྱི་སྐབས་སུ་བླ་མ་མཉེས་ན་
བོང་བུ་གསོད་ནས་ཟོ། ཞེས་པ་ལྟ་བུ་ཞིག་དགོས། དེ་འདྲའི་བླ་མ་དེ་ཡང་གང་བྱུང་
ལ་མི་བྱེད་པར་ལྔ་བཅུ་པ་རང་གི་སྐབས་ནས་བཤད་པའི་བླ་མའི་མཚན་ཉིད་ཐམས་
ཅད་དང་ལྡན་པ་ལ་བྱེད་པ་ཡིན་པས་ལྔ་བཅུ་པའི་གཞུང་ཚིག་རེ་ཙམ་ཁོལ་དུ་ཕྱུང་
ནས་སྙིང་པོར་མི་བཟུང་བར་གོང་འོག་ཐམས་ཅད་གུང་སྒྲིགས་དགོས། དེས་གཞུང་
ཐམས་ཅད་ལ་འདྲ། བླ་མ་མཉེས་བའི་སྒོ་གསུམ་སྟེ། ཟང་ཟིང་དབུལ་བ། ལུས་
ངག་གིས་བསྙེན་བཀུར་བ། བཀའ་བཞིན་སྒྲུབ་པ་དང་གསུམ་ཡིན་གསུངས། རང་
གི་དམ་ཚིག་སློབ་དཔོན་ནི། སྦྱིན་མིན་བུ་དང་ཆུང་མ་དང༌། ། རང་སྲོག་གིས་རྟག་
བསྟེན་བྱ་ན། ། ལོངས་སྤྱོད་གཡོ་བས་སྨོས་ཅི་དགོས། ། ཞེས་སོགས་ཀྱི་སྐབས་རང་
ལ་དངོས་གྲུབ་ཐམས་ཅད་ཀྱི་རྩ་བ་དམ་ཚིག་སྦྱིན་པའི་སློབ་དཔོན་ལ་ནི་གཞན་ལ་
སྦྱིན་དུ་མི་རུང་བའི་བུ་དང་ཆུང་མ་སོགས་ཀྱང་སྟེར་དགོས་ན། གཞན་ལོངས་སྤྱོད་
ལ་སོགས་པ་སྟེར་དགོས་པ་ལྟ་ཅི་སྨོས་གསུང་ངོ༌། ། །
63



ཉིན་དྲུག་པ།
རྒྱལ་བའི་སྲས་པོ་ ཤནྟི་དེ་ ཝའི་ གསུང་ལས། གང་ཚེ་དགེ་སྤྱད་སྐལ་ལྡན་
ཡང་། ། དགེ་བ་བདག་གིས་མ་བྱས་ན། ། ངན་སོང་སྡུག་བསྔལ་ཀུན་རྨོངས་
པ། ། དེ་ཚེ་བདག་གིས་ཅི་བྱར་ཡོད། ། ཅེས་པའི་ལུང་འདྲེན་གནང་ནས་སྔོན་
འགྲོའི་གསུང་བཤད་སྤྱི་དང༌། མདོ་ལས། སེམས་ཅན་རྣམས་ལ་བདག་ཉིད་ཇི་ལྟ་
བ་བཞིན་སྙིང་བརྩེ་བ་དང་སྙིང་རྗེ་བ་ནི་ཆེས་ཤིན་ཏུ་དཀའོ། ཞེས་སོ་སོར་གསུངས་
པ་ལྟར། སྙིང་བརྩེ་བ་དང་སྙིང་རྗེ་བ་གཉིས་ལ་ཁྱད་པར་ཡོད། དེ་ཡང་སྡུག་བསྔལ་
བ་ཙམ་ལ་མི་བཟོད་པ་ནི་སྙིང་བརྩེ་བ་དང༌། སྡིག་པ་ཆེ་བ་ལ་མི་བཟོད་པ་ལྟ་བུ་ནི
སྙིང་རྗེ་བ་ཡིན་པར་བསྡུ་བ་ལས་གསུངས་ཤིང༌། དེས་ན་རང་གི་མ་ལྟ་བུར་ནད་ན་ཚ་
སོགས་ཀྱིས་ཉམ་ཐག་པ་ན་དེ་ལ་ཆེས་མི་བཟོད་པ་སྐྱེ་བ་དང་། ལྷག་པར་ངའི་མ་དེ་
དེང་གི་དུས་ཚང་ལ་མ་ནོར་བའི་ལམ་བཟང་པོ་འདི་འདྲ་ཉམས་སུ་ལེན་རྒྱུ་ལྟ་ཞོག་རྣ་
བས་ཀྱང་ཐོས་སུ་མེད་པ་ནི་ངེས་པར་སྔོན་བསགས་ཀྱི་བསོད་ནམས་དང་བྲལ་བས་
ལན་པར་འདུག་པས་སྙིང་རེ་རྗེ་དེའི་ཕྱིར་ད་ལམ་ངས་ལམ་བཟང་པོ་འདི་ཉམས་སུ་
བླངས་ནས་མ་རྒན་འདིའི་དྲིན་བཟོ་བར་བྱའོ་སྙམ་པ་ནི་སྙིང་བརྩེ་བ་དང་སྙིང་རྗེ་བ་
གཉིས་ཀ་ཡིན། ནད་པས་ནད་གཡོག་ལ་ངའི་ནད་གཡོག་འདི་དཀའ་ལས་ཆེ་བར་
སྣང་བས་སྙིང་རེ་རྗེ་སྙམ་དུ་བསམ་པ་ནི་གཞན་བསོད་ནམས་གསོག་པ་ལ་སྙིང་རྗེ་
སྒོམ་པས་སྙིང་རྗེ་གོ་ལོག་ཡིན་གསུངས། དེ་ལྟར་ཉན་བཤད་འདི་གནད་དུ་སོང་ན་
བློའི་འཁུལ་གཞན་དང་མི་འདྲ་བ་ཡོང་སྟེ་ལམ་རིམ་ཆེན་མོ་ལས། ཆོས་བཤད་ཤེས་
པ་ཞིག་གིས་བཤད། ཉན་ཤེས་པ་ཞིག་གི་ཉན་ན། ཆོས་གྲྭའི་བློའི་འཁུལ་འདྲ་བ་
ལྐོག་ཏུ་བསམས་པ་ལ་འོང་དཀའ་གསུངས་པ་ལྟར་ཡིན། བཤེས་གཉེན་བསྟེན་ཚུལ་
64



ཉིན་དྲུག་པ།
འདི་གནད་ཤིན་ཏུ་ཆེ་སྟེ། ལམ་གྱི་གཙོ་བོ་གསུམ་ཡོད་ཀྱང་དེ་ཐམས་ཅད་ཀྱི་རྩ་བ་
འདི་ཡིན་པས་ལམ་གྱི་རྩ་བར་བཞག་པ་ཡིན། སངས་རྒྱས་རྣམས་ཀྱང་སངས་རྒྱ་
ཁར། བླ་མ་ལ་ཚོགས་ཀྱི་འཁོར་ལོ་རྒྱ་ཆེན་པོས་མཉེས་པར་བྱས་ནས་སྔོན་ཞུ་མ་མྱོང་
བའི་གདམས་ངག་ཟབ་མོ་ཞུས་ཏེ་དེའི་དོན་ལ་མཉམ་པར་བཞག དེ་ནས་སངས་རྒྱ་
བའི་མཛད་ པ་ སྟོན་ པ་ ཡིན་གསུངས། ངེས་པ་སྐྱེད་པའི་ཕྱིར་ཅུང་ཟད་སྤྲོས་ཏེ་
བཤད་པ་དང༌། སྐྱོང་ཚུལ་མདོར་བསྡུས་ཏེ་བསྟན་པ་འདི་གཉིས་ལྷག་མཐོང་གི་
བར་གྱི་ལམ་ཐམས་ཅད་ལ་རིགས་འགྲེ་ཤེས་པར་བྱ་དགོས། དེ་ཡང་ངེས་པ་བསྐྱེད་
པའི་ཕྱིར་ཅུང་ཟད་སྤྲོས་ཏེ་བཤད་པ་ནི་བླ་མས་ཆོས་གྲྭར་འཆད་པའི་སྐབས་ཡིན་ལ།
སྐྱོང་ཚུལ་མདོར་བསྡུས་ཏེ་བསྟན་པ་ནི་སློབ་མས་སྒྲུབ་ཁང་དུ་དམིགས་པ་ལ་སྒྲུབ་པ
བ་པའི་
ཚུལ་ཡིན་ཅིང༌། ཆོས་གྲྭར་ཅུང་ཟད་སྨོས་པ་སྔོན་དུ་མ་སོང་ན་མདོར་བསྡུས་ལུགས་
རང་མེད། སྒོམ་པའི་ཚེ་སྐྱོང་ཚུལ་བསྡུས་པ་རེ་སྔོན་ལ་བྱས། དེ་ནས་ངེས་པ་བསྐྱེད་
པའི་ཕྱིར་ཅུང་ཟད་སྤྲོ་བ་ཡིན་གསུངས། དེ་ཡང་གསང་སྔགས་ཀྱི་མྱུར་ལམ་བླ་ན་མ་
མཆིས་པ་བླ་མའི་རྣལ་འབྱོར་དུ་གྲགས་པ་ཞིག་ཡོད་ཀྱང་། དེ་ལམ་འདི་ལས་མྱུར་
ཁྱད་ཆེར་མེད་པ་འདྲ་བ་ཞིག་ཡིན་ཏེ། པོ་ཏོ་པས། འདི་གཉིས་མྱུར་ན་མྱུར་མཉམ་
དང༌། མི་མྱུར་ན་མ་མྱུར་མཉམ་ཡིན་གསུངས་པ་ལ། རྗེ་ཡབ་སྲས་ཀྱིས། ཚིག་
སྐྱོན་ཕྲན་བུ་བསལ་ནས་དོན་ཞལ་གྱིས་བཞེས་ པ་ཡིན་གསུངས། བཤེས་གཉེན་
བསྟེན་པའི་ཕན་ཡོན་གྱི་སྐབས་སུ། པོ་ཏོ་བས། འབྲོམ་སྟོན་ཁྱོད་ནི་རྟག་ཏུ་ངུ་དང་
འདྲ། ། བླ་མ་སེ་བཙུན་བྱང་སེམས་ཆོས་འཕགས་འདྲ། ། ཞེས་གསུངས་པ་ཡིན།
དེང་སང་ ཐོག་མར་བླ་མ་བསྟེན་མདོག་བྱས་ཀྱང་དོན་ལ་བླ་མ་སྤོང་བ་མང་བས།
དགེ་བཤེས་དགོན་པ་བས་སྤྱན་སྔ་རིན་པོ་ཆེ་ལ། ཁྱོད་རང་རེ་ཞིག་སློབ་མའི་རྒྱུད་
ཚོད་མ་ཤེས་བར་དུ་ཆོས་བཤད་པ་ལ་མ་རིངས་ཤིག སློབ་མ་རྣམས་ཁྱི་ལམ་འཇུག་
ཡིན་གསུངས། ཁྱི་ལམ་འཇུག་ནི་དཔེར་ན་དགོན་པ་གཅིག་ནས་གྲྭ་པ་གཉིས་གྲོང་
65



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཆོག་ལྟ་བུར་ཕྱིར་
ཕྱིར་ནས་ཡར་ལོག་ཡོང་དུས་ཁྱི་གཅིག་དང་ཕྲད་ན། དེ་གཉིས་ཀྱི་རྗེས་
སུ་ཁྱི་དེ་ཡར་ལ་ཡོང་བ་ལྟར་བྱེད། མཚམས་ཤིག་ནས་ཁོ་གཉིས་གྲོས་བྱས་ནས་ཁྱི་
འདི་ལ་ཟ་རྒྱུ་ཡང་མི་འདུག་པས་ངེད་རང་གཉིས་འདི་ཡར་འཁྲིད་ནས་དགོན་པའི་ཁྱི་
དང་མཉམ་དུ་འཇོག་དགོས་པར་འདུག་པས་གཡས་གཡོན་ནས་བཀག་ཅིག་ཅེས་
སྨྲས་ན། ཁྱི་དེ་དེ་མ་ཐག་མངོན་ཤེས་ཡོད་ པ་ལྟར་ ཧ་གོ་ནས་ཐུར་ལ་བྲོས་འགྲོ
གཡས་གཡོན་ནས་བཀག་ཀྱང་བཀག་མི་ཐུབ། དེ་བཞིན་དུ་འགའ་ཞིག་བླ་མའི་
མདུན་དུ་ཡོད་སྐབས་ཆོས་བྱེད་མདོག་ཁ་པ་རེ་བྱུང་ཙ་ན། བླ་མ་དེས་ད་རང་དགའ་
རབ་ཡོང་བ་འདྲ་སྙམ་ནས་ཡར་འཁྲིད་པའི་གྲབ་བྱེད་སྐབས་རྡོག་ཁྲེས་ཕྲ་ལ་རིང་བ་
ཞིག་ཁྱེར་ནས་འགྲོ་མཁན་རང་མང་། བླ་མ་ཡང་མཚན་ཉིད་དང་ལྡན་པས་མི་ཆོག་
ལས་འབྲེལ་ཡོད་པ་གཙོ་བོ་ཡིན། དེ་ཡང་སློབ་མས་ཀྱང་བླ་མ་དེ་ལ་ཡུན་རིང་དུ་
འགྲོགས་ཀྱང་མཛད་སྤྱོད་གང་ས་ནས་དད་པ་གོང་འཕེལ་དུ་འགྲོ་བ་དང་། བླ་མས་
ཀྱང་སློབ་མ་དེ་མཐོང་བ་ཙམ་གྱིས་དགའ་སྣང་ཆེན་པོ་སྐྱེ་ཞིང་། འདིའི་སྤྱོད་ལམ་
སོགས་གང་ས་ནས་ཡོང་བར་འདུག་སྙམ་པ་སྐྱེ་རྒྱུ་བྱུང་ན་ལས་འབྲེལ་ཡོད་པའི་རྟགས་
ཡིན་གསུངས། དགེ་བའི་བཤེས་གཉེན་གྱིས་མི་ཕོངས་པའི་ཕན་ཡོན་གྱི་སྐབས་སུ།
བླ་མའི་དྲག་ཤོས་རང་གི་ཆོས་སློབ་མཁན། རྟགས་གསལ་སློབ་མཁན། ཟ་ལུགས་
འགྲོ་ལུགས་སོགས་འདུལ་བ་དང་མཐུན་པ་སློབ་མཁན་རྣམས་ལ་གུས་ཞབས་དང་
བསྟེན་ཚུལ་མ་འཕྱུགས་ན། ཐེག་པ་ཆེན་པོའི་བཤེས་གཉེན་མཚན་ཉིད་དང་ལྡན་
པས་ཕོངས་མི་ཡོང་བའི་དོན་ཡིན་གསུངས། ཡང་དགེ་བཤེས་སྟོན་པས་བླ་མ་ལྔ་
ལས་མ་བསྟེན། གསང་ཕུ་བས་མང་པོ་བསྟེན་པས། སྒོམ་པ་རིན་ཆེན་བླ་མ་དང་པོ་
ཏོ་བ་གཉིས་དེ་གཉིས་གང་ལེགས་བགྲོས་ནས་ལས་དང་པོ་བའི་དུས་སྟོན་པའི་དེ་
ལེགས་པར་ཐག་བཅད་པ་ཡིན། གཞན་ཡང་བཤེས་གཉེན་བསྙེན་བཀུར་བས་ནི་
ཞེས་པ་འདི་ནས་མདོ་ སྡེའི་ ཁུངས་ མི་འདྲ་བས་ གཞན་ ཡང་ ཞེས་ བཤད་པ་ ཡིན།
66



ཉིན་དྲུག་པ།
ཡང་དཔེར་ན། དགེ་བཤེས་ཁམས་ལུང་པ་ལ་མནལ་གྱི་གུང་ལ་འདྲེ་གནོན་ལྟ་བུ་
དང་། ལྷག་ཏུ་བྲང་ལ་སེམས་ཅན་གཅིག་གིས་རྐང་ལག་ཐམས་པའི་སྣང་བས་མི་
བདེ་བ་ཆེན་པོ་བྱུང་བ་ན། མི་རྟག་པ་སྒོམ་པ་ནས་བྱམས་སྙིང་རྗེ་བྱང་སེམས་སྒོམ་
པའི་བར་བྱས་པའི་ཅུང་ཟད་རེ་ལས་མ་ཕན། བྱང་སེམས་སྒོམ་བཞིན་དུ་འབྲོམ་གྱི་
མཚན་སྔགས་བཟླས་པས་སྦྱད་དྲག་སོང་བ་ཡིན། འདིར་དགེ་བཤེས་ལྷ་བཟོའི་རྣམ་
ཐར་དྲན་དགོས་ཏེ། དེ་ཡང་ལྷ་བཟོ་དེ་དགེ་བཤེས་སྟོད་ལུང་བའི་སློབ་མ་ཡིན།
སྟོད་ལུང་པ་དེ་དུས་རྒྱུན་ནས་ཐུགས་གཏུམ་ཉམས་ཆེ་བའི་ཁར་ལྷ་བཟོ་ནམ་ཕེབས་
རེས་ཀྱི་དེ་ལས་གཏུམ་པའི་རྣམ་པ་མཛད་པ་ཡིན་པས་དགེ་བཤེས་ཉ་ག་མོ་པ་དེ་དུས་
ལྷ་བཟོའི་ཉེ་གནས་སུ་ཡོད་པས། ལན་ཅིག་ཁོང་གིས་ལྷ་བཟོ་ལ་སྟོད་ལུང་པ་དེ་ངེད་
ཅག་དཔོན་སློབ་ལ་ཤིན་ཏུ་སྡང་བར་སྣང་ཞུས་པས། ལྷ་བཟོའི་ཞལ་ནས། ཁྱོད་
ཀྱིས་དེ་བཀའ་བཀྱོན་དུ་གོའམ། ཁོ་བོ་ལ་ནི་དེས་དེ་འདྲ་ནམ་མཛད་རེས་ཀྱིས་ཧེ་རུ་
ཀས་བྱིན་གྱིས་བརླབས་པ་འདྲ་བ་རེ་འོང་པར་སྣང་གསུངས་པ་ཡིན། ཡང་ཨ་མེས་
བྱང་ཆུབ་རིན་ཆེན་གྱི་ལོ་རྒྱུས་ནི། ཇོ་བོའི་གཟིམས་ཁང་དུ་ཐིགས་པ་བརྒྱབ་མཆོད་
མེ་ཡང་ཤི་བར་ཇོ་བོས་ཨ་མེས་ལ་བཀའ་གནང་བས། ཨ་མེས་ཀྱིས་དེ་མ་ཐག་མཆོད་
མེ་སྤར་ནས་ཐོག་མཚམས་རྣམས་སུ་ལེགས་པར་བལྟས། དེ་ནས་ཐོག་ཁར་ཕེབས་
ནས་ཐིགས་པ་བཀག་པས་ཇོ་བོ་ཤིན་ཏུ་དགྱེས་ནས། སློབ་མ་ཟེར་བ་དེ་བླ་མའི་
སེམས་ལ་བསམས་པ་ལྟར་ཁ་ནས་མ་ལབ་ཀྱང་བྱེད་ཤེས་པ་ཞིག་དགོས། ཨ་མེས་བློ་
རིག་རྣོ། གཞན་ཡིན་ན་སྔོན་ལ་ཐོག་ཁར་མ་ཕྱིན་པར་ནང་གི་ཞལ་བ་ཕྱིས་ཀྱིན་
བསྡད་འགྲོ དེའི་རིང་ཐིགས་པ་ཡང་རྒྱུན་མི་ཆད་མཆོད་མེ་མ་སྦར་ན་ནི་མགོ་ལ་
སྤར་ནོམ་ཚུན་ཆད་བྱེད་དུ་འོང་གསུངས། ལན་ཅིག་ཨ་མེས་མེ་གཏོང་གིན་ཡོད་
པའི་སྐབས་ཐུགས་ལ་དགོན་པ་བ་དང་ངེད་གཉིས་ཁམས་པ་གཅིག་པ་ཡིན་པ་ལ་ཁོང་
ལ་སྒོམ་ཕ་ཙམ་བྱུང་སོང་། ང་ལ་ནི་གཡག་ཁོ་ན་མ་གཏོགས་སྒོམ་བྱ་རྒྱུ་མ་བྱུང་སྙམ་
67



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དུ་དགོངས་པ་ན། ཇོ་བོས་མཁྱེན་ཏེ་ཨ་མེས་ལ་བསམ་ངན་སྐྱེས་འདུག་གསུངས་
ནས་སྟོན་པ་ལྟར་བཏང་བ་ན། སྟོན་པ་ཐབས་ལ་མཁས་པས་ཐོག་མར་སྟོན་པ་རང་
གི་འཁྲུངས་ཡུལ་སོགས་ཀྱི་ལོ་རྒྱུས་བརྗོད་པས། ཨ་མེས་ཕ་ཡུལ་དྲན་ནས་སྟོན་པ་ལ་
རྒྱུ་མཚན་ཞུས། སྟོན་པས་ཇོ་བོ་ལ་ཞུས་པ་ན། ཇོ་བོས་ཨ་མེས་ལ་ཤོག་གསུངས་ནས་
འདི་ལྟར་གསུངས་ཏེ། ལུས་ངག་ཡིད་གསུམ་ལྷད་མེད་པར་བླ་མའི་ཞབས་ཏོག་ཏུ་
བཀོལ་ན། སྒོམ་གྱི་དམིགས་པ་གཞན་ནས་འཚོལ་མི་དགོས་པ་ཞིག་ཡོང་གསུངས་པ་
ལྟར། ཨ་མེས་ལ་ཡང་རྟོགས་པ་མྱུར་དུ་འཁྲུངས་ཏེ། དགོན་པ་བའི་ཞལ་ནས།
སྟོན་པས་ལོ་ཙཱ་བྱས་རྣལ་འབྱོར་པས་ཞབས་ཏོག་ཁོ་ན་བྱས། ཁོ་བོས་མི་ཚེ་ཧྲིལ་པོ་
སྒོམ་པ་ཡིན་ཏེ། རྟོགས་པ་དེ་རྣལ་འབྱོར་པ་བཟང་བར་འདུག་གསུངས་པ་ཡིན།
ཡང་རྗེ་རིན་པོ་ཆེས་ ཡོན་ཏན་གྱི་ཁྱད་པར་གཞན་གང་ནས་ཀྱང་མ་བརྗོད་པར།
བཤེས་གཉེན་ཚུལ་བཞིན་བསྟེན་མཛད་གཞོན་ནུ་འོད་ཅེས་བསྔགས་པ་དགེ་བཤེས་
བྱ་ཡུལ་བའི་ལོ་རྒྱུས་ཅུང་ཟད་ཞུ་ན། དགེ་བཤེས་དེ་སྟོད་ལུང་དུ་འཁྲུངས། ཆུང་ངུ་
ནས་སྟོད་ལུང་བ་ཆེན་པོས་བསྐྱངས་ཤིང་སྟོད་ལུང་པ་དེས་སྤྱན་སྔ་རིན་པོ་ཆེར་གསེར་
སྲང་སྟོང་འབུལ་བའི་དམ་བཅའ་མཛད་ནས། གསེར་སྲང་ལྔ་བརྒྱ་དུས་གཅིག་ལ་
ཕུལ། སུམ་བརྒྱ་རིམ་བཞིན་ཕུལ་ཏེ་བརྒྱད་བརྒྱ་ཕུལ་ཐུབ་ཅིང༌། ཉིས་བརྒྱ་ལུས་པ་
ན་སྤྱན་སྔོ་སྐུ་གཤེགས་ནས་དགོངས་རྫོགས་སུ་དམིགས་ཏེ་བཙན་གྲོ་དགོན་པ་བཏབ།
དེ་ལྟ་བུའི་དགེ་བཤེས་སྟོད་ལུང་པ་དེས་ལན་ཅིག་སྤྱན་སྔ་རིན་པོ་ཆེར་སྟོད་ལུང་ནས་
ལོའི་བར་དུ་བསྒྲིག་ཐུབ་པའི་འབུལ་མོ་ཆེ་མཛད་པའི་དུས་བྱ་ཡུལ་བ་དེ་ཁྲིད་བྱོན་
པས་སྤྱན་སྔའི་ཞལ་ནས། ཁྱོད་ཀྱིས་ང་ལ་འབུལ་བ་གཞན་ལས་བཙུན་ཆུང་འདི་
འབུལ་ནུས་སམ་གསུང་བ་ལ། སྟོད་ལུང་པ་མཉེས་ནས་བཙུན་ཆུང་དེའི་སྐེ་ལ་ཁ་
བཏགས་ཤིག་བཏགས་ནས་སྤྱན་སྔའི་ཕྱག་རང་དུ་ཕུལ། བྱ་ཡུལ་བ་བཙུན་ཆུང་དེས་
ཀྱང་སྤྱན་སྔར་མཉེས་ན་ཆོས་ཡིན། མ་མཉེས་ན་ཆོས་མིན་སྙམ་པ་ཁོ་ནས་ཞབས་
68



ཉིན་དྲུག་པ།
ཏོག་ངལ་བ་མེད་པར་སྒྲུབ་ཅིང་། བླ་མའི་གསུང་ལྷང་བར་བྱུང་ན་མཎྜལ་གྱི་ལྕགས་
རི་སྐོར་འཕྲོ་ཚུན་ཆད་ཀྱང་བཞག་ནས་སྐུ་མདུན་དུ་བརྒྱུགས་ཕེབས། སྤྱན་སྔས་ཀྱང་
ཐུགས་གཙིགས་ཤིན་ཏུ་ཆེ་བར་མཛད་པས། བན་རྒན་དེ་ལ་བཙུན་ཆུང་དེ་ལ་
དེ་ལ་མིན་
པ་བསམ་རྒྱུ་མི་འདུག བཙུན་ཆུང་དེ་བན་རྒན་དེ་མིན་པ་བསམ་རྒྱུ་མི་འདུག་ཅེས་
ཁ་བཏང་ནས་ལས་ངན་ཚབས་ཆེན་གསོག་པའི་སྐྱིད་སྨད་པའི་དགེ་བཤེས་ཆེན་པོ་
བཅུ་གཉིས་བྱུང་ཞིང༌། གཞན་ཡང་ཁ་གཏོང་མཁན་མང་པོ་བྱུང་བ་ཡིན་འདུག
དེ་ལྟར་བྱ་ཡུལ་བས་སྤྱན་སྔའི་ཞབས་ཏོག་རང་མཛད་པས་ལན་ཅིག་ཐུ་བའི་ནང་དུ་
ཐལ་པོ་བླུག་ནས་ཕྱིར་བོར་དུ་བྱོན་ནས། སྐས་གདང་གསུམ་པའི་སྟེང་དུ་ཕེབས་པ་
ཆོས་རྒྱུན་ཀྱི་ཏིང་ངེ་འཛིན་འཁྲུངས། དེ་ལས་བཞེངས་ནས། བླ་མའི་ཞབས་ཏོག་
མི་བྱེད་མི་ཚེ་ཧྲིལ་པོ་ཐོས་པ་ཁོ་ན་བྱེད་པའི་སྐྱིད་སྨད་པའི་དགེ་བཤེས་དེ་རྣམས་
འཁྲུལ་ཨང་གསུང་སྐད། གཞན་ཡང་རྫུ་འཕྲུལ་དང་མངོན་ཤེས་ལ་སོགས་པ་འདོད་
ན་ཡང་བླ་མའི་ཞབས་ཏོག་འདི་ལ་འབད་དགོས་ཏེ། ཇོ་བོས་ཐོག་ཁར་བྱོན་ནས།
ད་ང་རྒས་པའི་མི་འཁྱོལ་བར་འདུག་གསུངས་ཏེ། གསང་ཆབ་སོགས་གང་བྱུང་བྱུང་
དུ་གནང་ནས་བྱིས་པ་ཆུང་ངུ་བཞིན་དུ་མཛད་པས། འབྲོམ་གྱི་ཕྱག་གིས་ལེགས་
པར་ཕྱིས་བདར་ཡང་ཡང་མཛད་སྐབས་འབྲོམ་གྱི་ཐུགས་ལ་ཏིང་ངེ་འཛིན་ཁྱད་པར་
ཅན་འཁྲུངས་ཤིང༌། ཏིང་ངེ་འཛིན་དེ་ལས་བཞེངས་པའི་ཚེ་རྟ་པའི་ཉིན་ལམ་བཅོ་
བརྒྱད་ཚུན་གྱི་སེམས་ཅན་རྣམས་ཀྱི་སེམས་ཀྱི་རྣམ་པ་ཝལ་གྱིས་མཁྱེན་པ་བྱུང་བ་ཡིན་
གསུངས། བཤེས་གཉེན་མ་བསྟེན་པའི་ཉེས་དམིགས་ཀྱི་སྐབས་སུ། གདོན་དང་
ལོག་འདྲེན་རྣམས་ཀྱིས་ཀྱང༌། ། བསད་ནས་སེམས་ཅན་དམྱལ་བར་འགྲོ། ཞེས་
གསུངས་པ་ལྟར། བཤེས་གཉེན་བསྟེན་ཚུལ་ལོག་ན་དུས་མ་ཡིན་པའི་འཆི་རྐྱེན་བཅུ་
གསུམ་གང་རིགས་ཀྱིས་ཟིན་བཞིན་དུ་ཡ་ང་བ་མ་སྤངས་པར་ཚེའི་དུས་བྱས་ནས་
དམྱལ་བར་འགྲོ་བ་ཡིན་ཏེ། སྣེའུ་ཟུར་པའི་སློབ་མ་དགེ་ཚུལ་ཞིག་གིས་བླ་མ་ལ་ཁ་
69



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བཏང༌། དེའི་རྐྱེན་གྱིས་དགོན་པ་དེའི་བླ་གྲྭ་ཚང་མར་ནག་ཁག་ཚུན་ཆད་འཇོག་པ་
བྱུང་། ནམ་ཞིག་ན་དགེ་ཚུལ་དེ་ཚད་ནད་དྲག་པོས་ཟིན་པ་སྣེའུ་ཟུར་པས་གསན་
ནས། ཁོས་ང་ལ་བཤགས་བ་ཞིག་ཕུལ་ན་ཡོང་ཨང་གསུངས་ཏེ་ཐུགས་ཁྲལ་མཛད་
ཅིང་བཞུགས་པ་ཡིན་ཀྱང༌། ཁོ་ལས་ངན་པས་སྒྲིབ་ནས་དང་པོ་སྣེ་ཟུར་གྱི་རི་ཐམས་
ཅད་ངའི་ཐོག་ལ་འགྲིལ་བྱུང་ངོ་ཟེར། དེ་ནས་སྣེ་ཟུར་གྱི་དགོན་པ་ལ་མེ་ཤོར་ནས་མེ་
ཐམས་ཅད་ཀྱིས་ཁོ་རང་ཚིག་འགྲོ་བའི་ཉམས་དང་སྡུག་བསྔལ་དཔག་ཏུ་མེད་པ་བྱུང་
སྟེ་སྐད་ངན་འདོན་བཞིན་དུ་ཤི་ནས་དམྱལ་བར་སོང་བ་ཡིན་གསུངས། མནར་མེད་
ལ་སོགས་འཇིགས་རུང་བའི། ། དམྱལ་བའི་བསྟན་པ་གང་ཡིན་པ། ། སློབ་དཔོན་
ལ་ནི་སྨོད་པ་རྣམས། ། དེར་ནི་གནས་པར་ཡང་དག་བཤད། ། ཅེས་པའི་སྐབས་སུ།
མནར་མེད་སོགས་འཇིགས་སུ་རུང་བའི་དམྱལ་བ་གང་བསྟན་པ་རྣམས་ནི་རྡོ་རྗེ་སློབ་
དཔོན་ལ་སྨོད་པ་རྣམས་གནས་པའི་ཡུལ་ཡིན་གསུངས་པ་ཡིན། མི་དགེ་བའི་བཤེས་
གཉེན་དང་སྡིག་གྲོགས་བསྟེན་ནའང་། ཞེས་སོགས་ནི་དགེ་བའི་བཤེས་གཉེན་གྱི་
འགལ་ཟླ་དེ་དག་བསྟེན་ནའང། ཉེས་དམིགས་ཆེ་བའི་དོན་ཡིན་གསུངས། དེ་
ལྟར་ན་བླ་མའི་རྣལ་འབྱོར་ཞེས་ཡོངས་སུ་གྲགས་པའི་གདམས་པ་ཡང་སྔར་བཤད་པ་
ལྟར་གོ་དགོས་ཀྱི་དམིགས་པ་ཐུན་རེ་ཙམ་གྱིས་མི་ཆོག་ལ་ཞེས་སོགས་ཀྱི་སྐབས་སུ།
སྔགས་ནས་བཤད་པའི་བླ་མའི་རྣལ་འབྱོར་དང་འདིའི་བཤེས་གཉེན་བསྟེན་ཚུལ་ལ་
ཁྱད་པར་ཅུང་ཟད་ཡོད་དེ། འདིའི་བཤེས་གཉེན་བསྟེན་ཚུལ་ཡིན་ན་སྔགས་ཀྱི་བླ་
མའི་རྣལ་འབྱོར་ཡིན་པས་མ་ཁྱབ་ཀྱང་ཅིག་ཤོས་ཡིན་ན་ཚུར་ཁྱབ། གནད་དག་མ་
ཤེས་ན་ཆོས་གང་བྱས་ཀྱང་རྣམ་དག་ཏུ་འགྲོ་བ་དཀའ་སྟེ། པཎ་ཆེན་བསོད་ནམས་
གྲགས་པས། ཐོས་བསམ་བྱ་བྲལ་བྱེད་པའི་རྣལ་འབྱོར་པ། ། ཞེས་གསུངས་པ་ལྟར་
འགྲོ་ཞིང་། དེར་མ་ཟད་བདག་གི་མཁན་རིན་པོ་ཆེ་རྭ་སྒྲེང་ཁྲི་ཆེན་རྡོ་རྗེ་འཆང་ནས་
ཀྱང་བླ་མཆོད་དངོས་གྲུབ་འདོད་འཇོའི་མཇུག་ཏུ། བསྟེན་ཚུལ་ཕྱོགས་ལྷུང་དེང་
70



ཉིན་དྲུག་པ།
དང་བབ་ཅོལ་ཚིག ། མཁྱེན་མཁྱེན་བཟླས་བརྗོད་དགོས་པ་འགྲུབ་སྲིད་ན། །
ངལ་བརྒྱས་བསྟེན་དང་བཅོས་མིན་མོས་གུས་མཁན། ། སྔོན་བྱོན་མཁས་གྲུབ་དེ་
དག་མ་འཁྲུལ་ལམ། ། ཞེས་གསུངས་པ་ ལྟར་ཡིན། དེ་ཡང་བློ་རྩིང་པོས་རྟོག་
དཔྱོད་མ་བྱས་པར་བླ་མ་ཆང་འཐུང་མཁན་དང་མཉམ་དུ་བསྡད་ན་དང་པོ་སྣ་ལ་
སྦར་མོ་འགེབས། དེ་ནས་དེ་ཡང་བཞག དེ་ནས་ཆང་བླུག་མཁན་བྱས། དེ་ནས་
རང་གིས་བཏུང་སྟེ་གང་ལས་ཀྱང་ཐུ་བ་ཞིག་ཡོང་གསུངས། འོ་སྐོལ་ཉོན་མོངས་
རགས་ལ་བཤེས་གཉེན་བསྟེན་ཚུལ་མི་ཤེས་ཤིང་ཤེས་ཀྱང་མི་བྱེད་པར་དུ་མ་ལ་ཆོས་
ཉན་པ་ཞེས་ སོགས་ཀྱི་སྐབས་འོ་སྐོལ་ལ་སྐྱོན་མང་དུ་གསུངས་ཏེ། ཉོན་མོངས་
རགས་པ་བཤེས་གཉེན་བསྟེན་ཚུལ་མི་ཤེས་པ། ཤེས་ཀྱང་མི་བྱེད་པ། དུ་མ་ལ་ཆོས་
ཉན་པ་རྣམས་གསུངས་ཤིང༌། དེ་ལྟར་སྐྱོན་མང་པོས་ཉེས་དམིགས་གསོག་ལ། དེ་
ཡང་བཤགས་སྡོམ་སོགས་ཀྱི་བློ་འབྱུང་དཀའ་བས། རང་གི་བློ་ལ་བརྟགས་ནས་
བཤེས་གཉེན་བསྟེན་དཀའ་བར་སྣང་ན་དང་པོ་ནས་མདོ་སྡེ་སོགས་བལྟས། བླ་མ་
མཚན་ཉིད་དང་ལྡན་པ་རྙེད་པའི་སྨོན་ལམ་འདེབས་པ་རང་གལ་ཆེ་བ་ཡིན་གསུངས།
ཡང་དགེ་བཤེས་ལྷ་བཟོ་བ་སྐྲུན་པ་ན་དགེ་བཤེས་ཉ་ག་མོ་པས་ཐུགས་ཁྲལ་ཆེན་པོ་
མཛད་ནས་བླ་མ་འདི་བསྙུན་གསོས་པའི་ཕྱིར་རྒྱ་གར་ནས་ཨ་རུ་ར་རློན་པ་ལེན་
དགོས་ཀྱང་འགྲོ་དགོངས་པ་བྱུང་། དེ་ནས་ལྷ་བཟོ་ཞིང་དུ་ཕེབས་ཀར་སློབ་མ་
གཞན་རྣམས་ཀྱིས་གཤགས་པ་འབུལ་དུ་འོངས་པ་ན། ཉ་ག་མོ་པས་ཀྱང་བཤགས་
པ་ཕུལ་བས། ལྷ་བཟོ་གཟིམ་མལ་ནས་ཧར་གྱིས་བཞེངས་ནས། ཁྱོད་ཀྱིས་ང་ལ་
བཤགས་པ་འབུལ་དགོས་པ་ཅི་ཡོད། ཁྱོད་ཀྱིས་ཀྱང་བཤགས་པ་འབུལ་ན་བཤགས་
པ་འབུལ་མི་དགོས་པ་སུ་ཡོད། ཁྱོད་ཀྱིས་ད་རེས་ངའི་ཁ་ལ་ཉན་པས་མ་འོངས་པ་ན་
ཁྱོད་ཀྱི་ཁ་ལ་མི་དང་མི་མ་ཡིན་ཐམས་ཅད་ཀྱིས་ཉན་པ་ཞིག་ཡོང་གསུངས་ནས་ཞིང་
གཤེགས་པ་ཡིན། དེའི་གནད་ཀྱིས་དགེ་བཤེས་ཉ་ག་མོ་པ་དེས་ལྷ་བཟོའི་མན་ངག་
71



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
གི་རྒྱུན་ཐམས་ཅད་སྤེལ་ཞིང་། སྟོད་ལུང་པ་རྣམས་ལ་ཞོ་ཉེས་ཆང་ཉེས་ལོ་ཉེས་ཅི་
བྱུང་ཡང་ཉ་ག་མོ་པ་ལ་ཞུ། དེང་སང་ཡང་དགེ་བཤེས་དེའི་སྐུ་འབུམ་ཡིན་ཟེར་བ་
ཞིག་འདུག་པ་ནས་ཞོ་ཉེས་རེ་བྱུང་ན་ཡང་དེ་ནས་ཐལ་བ་རེ་འདེབས། ཆང་ཉེས་རེ་
བྱུང་ན་ཡང་ཐལ་བ་རེ་འདེབས། ལོ་ཉེས་རེ་བྱུང་ན་ཡང་དེ་ལྟར་བྱས་པས་དེ་ཚོ་མི་
ཡོང་བ་ཡིན་པ་འདུག་གསུངས། སྐྱོང་ཚུལ་དངོས་ཀྱི་སྐབས་སུ། ལམ་རིམ་འདི་
ཉིད་ཀྱི་ཁྲིད་དངོས་གཞི་འདི་ནས་ཚུགས་པ་ཡིན་པས་དེ་ཡང་རྩ་བ་ཆེ་ཚུལ་ནི། ཇོ་
བོས་འབྲོམ་ལ་མན་ངག་འདི་གནང་བའི་ཚེ། འབྲོམ་གྱིས་ཇོ་བོ་ལ། ཁོ་བོ་ལ་མན་
ངག་འདི་གནང་ནས་ཁོང་གཞན་པ་ལ་མི་གནང་བ་ཅི་ལགས་ཞུས་པས། ངས་ཁྱོད་
མིན་པ་གཏད་ས་མ་རྙེད་གསུངས། འོ་ན་དགེ་བཤེས་བརྩོན་འགྲུས་ལ་གནང་བར་
ཞུས་པས། ཆོས་འདི་རྒྱལ་པོ་ལྟ་བུ་ཡིན་པས་ཁོང་ལ་ཕན་མི་ཐོགས་གསུངས་པ་ཡིན།
དེ་བཞིན་དུ་པོ་ཏོ་བས། ལམ་སྒྲོན་ཤོག་བུ་གཉིས་པོ་འདི་མདོ་དང་དགོངས་འགྲེལ་
གྱི་བསྟན་བཅོས་ཐམས་ཅད་ཀྱི་འགྲེལ་པར་སོང་བས། ཞེས་སོགས་གསུངས་པ་དང་།
སྟོད་ལུང་བས་བསྟན་རིམ་གསུངས་དུས་ཀྱང་། ངས་ཆོས་ཀྱི་གཡག་པོ་ཆེ་ག
ཡིན་གསུང་བ་དང༌། ཡང་ངས་བསྟན་རིམ་བཤད་ཙ་ན་འཛམ་བུ་གླིང་ཕར་རྒྱབ་ཀྱི་
པོ་ཏི་ཐམས་ཅད་ཀྱི་སེམས་ལ་དབུས་ཀྱི་བན་རྒན་སེ་བོ་འདིས་ངེད་ཚོའི་དོན་ཐམས་
ཅད་བཤད་དང་འདྲ་ཀྱི་འདུག་སྙམ་དུ་འདར་ཁུམ་སྟེ་འགྲོ་ཞེས་ཉམས་བཏོན་ནས་
གསུངས་པ་དང༌། དགེ་བཤེས་ལག་སོར་བས། འདི་བསྟན་བཅོས་འཕྲུལ་གྱི་ལྡེ་
མིག་ཡིན་གསུངས་ཏེ། དེ་ཡང་རྒྱ་གར་དུ་ལྡེ་མིག་གཅིག་གིས་སྒོ་ལྕགས་ཐམས་ཅད་
ཕྱེ་ཐུབ་པ་ཞིག་ཡོད་པ་དེ་ལ་འཕྲུལ་གྱི་ལྡེ་མིག་ཟེར། དཔེ་དེ་དང་འདྲ་གསུངས། དེ་
ནས་སྦྱོར་ཆོས་འདྲེན་ཚུལ་ལ་ཡང་ཁྱད་པར་ཡོད་དེ། བདེ་ལམ་ནས་བཤད་པའི་ཚེ།
སྦྱོར་ཆོས་གསུམ་པ་ལ། སྟན་བདེ་བ་ལ་ལུས་འདུག་ལུགས་བརྒྱད་དམ་སྤྱོད་ལམ་
གང་བདེར་འཁོད་ནས་རང་རྒྱུད་ལ་ལེགས་པར་བརྟགས་ཏེ་དགེ་སེམས་ཁྱད་པར་
བ་གཤའ་བ་
72



བ་ཉིན་དྲུག་པ།
ཅན་གྱི་ངང་ནས་སྐྱབས་འགྲོ་སེམས་བསྐྱེད་ཚད་མེད་བཞི་སྒོམ་པ་རྒྱུད་དང་འདྲེས་
ངེས་སུ་བྱ་བ་ཞེས་འདྲེན། ལམ་རིམ་ཆེ་ཆུང་ནས་བཤད་སྐབས། སྟན་བདེ་བ་ལ་
ལུས་དྲང་པོར་བསྲང་སྟེ་སྐྱིལ་མོ་ཀྲུང་ཕྱེད་དུ་ཡང་རུང་བའི་སྤྱོད་ལམ་གྱིས་འཁོད་ནས་
སྐྱབས་སེམས་རྒྱུད་དང་འདྲེས་ངེས་སུ་བྱ་བ་ཞེས་འདྲེན། སྦྱོར་ཆོས་ལྔ་པ་ལ་བདེ་
ལམ་སོགས་སུ། བསག་སྦྱང་གི་གནད་བསྡུས་པ་ཡན་ལག་བདུན་པ་མཎྜལ་དང་
བཅས་པ་འབུལ་བ་ཞེས་མཎྜལ་ཡར་འདྲེན། ལམ་རིམ་ཆེ་ཆུང་དུ། དེ་ནས་མཎྜལ་
ཕུལ་ཏེ་ཞེས་མཎྜལ་སྦྱོར་ཆོས་དྲུག་པའི་ཁོངས་སུ་མར་བསྡུས་ནས་འདྲེན་པ་ཡིན།
དེ་ཡང་གནས་ཁང་བྱི་དོར་གྱིས་སྐབས་སུ་སེམས་ཀྱི་ཀུན་སློང་གཙོ་ཆེ་སྟེ། བཤེས་
སྤྲིངས་ལས། སྙེངས་དང་བྲལ་ལ་མང་དུ་གསོལ་ཅི་འཚལ། ། ཕན་པའི་གདམས་
ངག་དོན་པོ་འདི་ལགས་ཏེ། ། ཁྱེད་ཀྱི་ཐུགས་དུལ་མཛོད་ཅིག་བཅོམ་ལྡན་གྱིས། །
སེམས་ནི་ཆོས་ཀྱི་རྩ་ བ་ལགས་པར་གསུངས། ། ཞེས་གསུངས་པ་ལྟར་ཡིན་ཏེ།
འདིར་འཕགས་པ་གནས་བརྟན་ལོ་ཆུང་བའི་ལོ་རྒྱུས་ཅུང་ཟད་ཞུ་ན་འཕགས་པའི་
གནས་བརྟན་ཆེན་པོ་ལམ་བསྟན་གྱི་གཅུང་པོ་ལམ་ཕྲན་བརྟན་ཞེས་པ་དེ་འཕགས་པ་
ལམ་ཆུང་པ་ཞེས་པ་དེ་རེད། དེ་བྲམ་ཟེའི་རིགས་ཡིན་པ་ལ་ཕ་མས་བྲམ་ཟེའི་རིག་
བྱེད་བསླབ་ཏུ་རང་གི་ཇོ་ཇོ་ལམ་བསྟན་པའི་ཐད་དུ་བཏང་བར། ཐོག་མར་བྲམ་
ཟེའི་རིག་བྱེད། ཨོཾ་བྷུ་རུ་བྷུ་བ་སྭཱཧཱ་ཞེས་པ་འདི་རང་མ་ཤེས། དེ་ནས་རིག་བྱེད་ཀྱི་
ཡོན་ཏན་གཞན་གང་ཡང་གཏི་ཐུག་ནས་མ་ཤེས་པར། དེ་གནས་ནས་བཏོན་ཏེ་
རྒྱལ་བྱེད་ཚལ་གྱི་སྒོ་དྲུང་དུ་ཉམ་ཐག་བཞིན་དུ་བསྡད་པས། བཅོམ་ལྡན་འདས་
ཐུགས་རྗེ་ཅན་གྱིས་དེའི་ཁམས་དང༌། བསམ་པ་དང་། བག་ལ་ཉལ་ཇི་ལྟ་བ་བཞིན་
མཁྱེན་བཞིན་དུ་དྲི་བ་མཛད་པར། དེ་ཤེས་རབ་དམན་པས་བྲམ་ཟེའི་རིག་བྱེད་
སོགས་ཡོན་ཏན་གང་ཡང་མ་ལོབ་པར། དང་པོ་ཕ་མ་གཉིས་ཀྱིས་གནས་ནས་ཕྱུང་
སྟེ་ཇོ་བོ་ལམ་བསྟན་པའི་རྩར་བཏང་བས་རིག་བྱེད་གང་ཡང་མ་ལོབ་པར་ཇོ་ཇོས་
73



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཀྱང་གནས་ནས་བཏོན་ཏེ་གནས་སྐབས་འདི་འདྲ་ཞིག་ཏུ་གྱུར་པའི་ཉམ་ཐག་ཚུལ་
ཞུས་པར། འོ་ན་ཁྱོད་རང་ནང་དུ་ཤོག་ལ་ཡོན་ཏན་ལ་སྦྱོངས་ཤིག་གསུངས་པས།
དེས་སྨྲས་པར། བདག་ནི་ཧ་ཅང་ཤེས་རབ་ཤིན་ཏུ་བརྟུལ་ནས་ཡོན་ཏན་གང་ཡང་
མི་སློབ་ཞུས་པར། འོ་ན་ཁྱོད་ཀྱིས་གཙུག་ལག་ཁང་ལ་ཕྱག་བདར་བྱེད་ཨེ་ཤེས་
གསུངས་པར། དེ་རང་ཤེས་ལགས་ཞུས་པས། དགེ་འདུན་གྱི་གཙུག་ལག་ཁང་འ
གད་བདར་རྒྱོབ་ཅིག་གསུངས། ཁ་འདོན་དུ་རྡུལ་སྤང་། དྲི་མ་སྤང་ངོ་ཞེས་ཐོན་
ཞིག་ཅེས་བསླབ་ནས་ཕྱགས་མ་རྒྱག་བཅུག་པས། ཁོས་ཀྱང་བརྩོན་འགྲུས་བསྐྱེད་
ནས་གད་བདར་བྱས་པར། སངས་རྒྱས་ཀྱི་མཐུས་གཙུག་ལག་ཁང་གི་གཡས་ཕྱོགས་
གད་བདར་ཚར་རེས་ གཡོན་ཕྱོགས་ ཁེངས། གཡོན་ཚར་རེས་ གཡས་ རྡུལ་ གྱིས་
ཁེངས་པ་སོགས་མང་དུ་བྱུང་ཡང་ངལ་བ་མེད་པར་ཕྱག་བདར་རང་བྱས། ཁ་ཏོན་
ཀྱང་དེ་ལྟར་བྱས་པའི་མཐར་ལམ་ཆུང་པས་ཕྱགས་མ་ལག་ཏུ་བཟུང་བ་དེ་ཁའི་མུར་
རྡུལ་འདི་ས་རྡུལ་མ་ཡིན་འདོད་ཆགས་རྡུལ། རྡུལ་འདི་ས་རྡུལ་མ་ཡིན་ཞེ་སྡང་རྡུལ།
རྡུལ་འདི་ས་རྡུལ་མ་ཡིན་གཏི་མུག་རྡུལ། ཞེས་པ་བློ་ལ་ཝལ་གྱིས་ཤར་བས་ཁམས་
གསུམ་གྱི་འཁོར་བའི་གནས་འདིར་སྡུག་བསྔལ་ཏུ་འཇུག་མཁན་དེ་ཉོན་མོངས་དུག་
གསུམ་དང༌། དེའི་རྩ་བ་མཐར་གཏུགས་ན། བདག་འཛིན་མ་རིག་པ་འདི་ལ་ཐུག་
ཚུལ་སོགས་བསམ་པས། དེ་མ་ཐག་འཕགས་པའི་བདེན་པ་མཐོང་སྟེ་དགྲ་བཅོམ་
པའི་འབྲས་བུ་ཐོབ་པ་ཡིན་ཚུལ་གསུངས། སེམས་དང་བས་ཕྱག་བདར་བྱས་པའི་
ཕན་ཡོན་ནི། ཁང་བུ་བརྩེགས་པའི་མདོ་ལས། ཕྱག་བདར་བྱས་པ་ལ་ཕན་ཡོན་ལྔ་
ཡོད་དེ། རང་གིས་སེམས་དང་བར་འགྱུར། གཞན་གྱི་སེམས་དང་བར་འགྱུར།
ལྷ་རྣམས་དགའ་བར་འགྱུར། མཛེས་པའི་ལས་གསོག་པར་འགྱུར། ལུས་ཞིག་ནས་
ལྷའི་ནང་དུ་སྐྱེ་བར་འགྱུར། ཞེས་གསུངས་པ་ཡིན། དེ་ཡང་ད་ལྟ་རང་རེ་ལས་དང་
པོ་བ་རྣམས་སྔ་སར་སར་ནས་ཆིག་སྐྱ་བཟུང་མདོག་ཁ་བ་མི་བྱེད་པར་གྲོགས་རྣམ་
74



ཉིན་དྲུག་པ།
པར་དག་ པ་ དང་འགྲོགས་ པ་ གལ་ཆེ་ སྟེ། དགེ་བཤེས་ སྟོན་ པས་ཀྱང་ཞིང་དུ་
གཤེགས་ཁར་པོ་ཏོ་བ་ལ། ད་ཕན་ཆད་གསུམ་ཡན་ཆད་ལྔ་མན་ཆོད་དཔུང་གདང་
འཆོས་ལ་དགེ་བའི་བཤེས་གཉེན་མདོ་སྡེ་ལ་གྱིས། སེམས་བཟང་པོ་གྱིས་དང་ཁྱད་
པར་ཅན་དང་ཕྲད་དེ་འོང་གསུངས་པ་ཡིན་གསུངས། སྟན་བདེ་བ་ལ་ཞེས་པའི་
སྐབས་བསམ་གཏན་གྱི་སྟན་དང་མལ་སྟན་གཉིས་གཅིག་པ་བྱས་ཀྱང་ཆོག སྟན་
འོག་དུ་གཡུང་དྲུང་ཆོས་སྐོར་རིས་སུ་འབྲི་བ་ནི་ས་གཞི་རྡོ་རྗེའི་རང་བཞིན་དུ་བྱིན་
གྱིས་བརླབས་པ་ཡིན། རྩ་དུར་པ་འདིང་བ་ནི། དུར་པ་ཚེ་རིང་བའི་རྫས་ཡིན་པས་
སྒྲུབ་པ་པོ་ཚེ་རིང་བ་དང༌། དེའི་གནད་ཀྱིས་སྒྲུབ་པ་ཡུན་རིང་བའི་རྟེན་འབྲེལ་ཡོད་
གསུངས། སྐུ་གསུང་ཐུགས་རྟེན་བཀྲམ་པའི་སྐབས། དགོས་ངེས་ཀྱི་བདག་ཅག་གི་
སྟོན་པ་རིན་པོ་ཆེའི་སྐུ་དང༌། བྱམས་འཇམ་དབྱངས་གཉིས། ཇོ་བོ་རྗེ། འབྲོམ་
སྟོན་པ། རྗེ་ཡབ་སྲས། རང་གི་བླ་མ་ལྟ་བུའི་སྐུ་མ་གཏོགས་གཞན་སྐུ་འདྲ་དང་དཔེ་
ཆ་མང་པོ་ཉར་མི་ཉན། རང་རེའི་བཀའ་རྒྱུད་འདི་གྲུབ་མཐའ་གཞན་ལ་ སྡང་
ཤུགས་ཆེ་བ་མིན་ཡང་། རང་ཉིད་ལྟ་སྤྱོད་རྣམ་པར་དག་ཅིང་། གཞན་དག་ལ་དག་
སྣང་སྦྱོང་བ་མ་གཏོགས་དངོས་སུ་དཔེ་ཆ་ཡིན་པ་ཙམ་རྒྱུ་མཚན་དུ་བྱས་ནས་ཉར་ན་
དེའི་བརྗོད་བྱ་ལ་རྟོག་དཔྱོད་ཅི་ཡང་མེད་པར་ཚིག་ཙམ་ལ་སྙིང་པོར་བཟུང་ནས་
ཐབས་བཅོས་སོགས་བྱ་བ་མང་པོ་ཞིག་ལ་དབུ་འཁོར་ནས་ལམ་རྣམ་པ་དག་པའི་
ཉམས་ལེན་ལས་རིང་དུ་འགྲོ་བ་སོགས་ཀྱི་སྐྱོན་མང་པོ་ཡོད་པས་ཐུགས་ལ་འཇོག་
དགོས། ལྷག་པར་དཔེ་ཆ་མང་པོ་ལ་རྩི་འཇོག་ཆེ་མདོག་བྱས་ན། མཚམས་ཤིག་ན་
ཚངས་པར་སྤྱོད་པ་ཕྱག་རྒྱ་མ་བསྟེན་པའི་མན་ངག་དང་ཕྲད་ཡོང་། དེ་དང་ཕྲད་ན་
དེ་ལས་སྡུག་པ་ཅི་ཡོད། ཡང་གྲྭ་རྐྱང་ཀུན་སྤངས་ལྟ་བུ་དང་། ཕྱོགས་སུ་ཕེབས་མི་
སོགས་ཀྱིས་ནི་སྐུ་འདྲ་དངོས་སུ་མ་འབྱོར་ཀྱང་སྒྲུབ་པའི་མཎྜལ་འཆའ་བ་ཡིན། དེ་
ཡང་རྡོའམ་གཡབ་ལེབ་ལྟ་བུ་གཙང་བ་ཞིག་ལ་འབྲུའི་ཚོམ་བུ་དགུའམ་ལྔ་འགོད།
75



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དེ་རྣམས་སྟོན་པ་ སོགས་ལྷར་བསྐྱེད་དགོས་པ་ནི་མིན། དྲན་བསྐུལ་ལྟ་བུ་ཡིན།
མདོ་རྐྱང་བྱེད་ན་དེ་ལྟར་ཡིན་ཀྱང་ སྔགས་དང་འབྲེལ་ ཚེ་ བསྐྱེད་ཆོག་བྱས་ཀྱང་
ཆོག ། མཆོད་པ་གཡོ་མེད་ཅིང་། ཞེས་པའི་ གཡོ་སྒྱུ་མེད་པ་ནི་མཆོད་པའི་རྒྱུ་
འཚོལ་བའི་ དུས་ དང༌། མཆོད་པ་འབུལ་ བའི་ དུས་ གཉིས་ ཀར་ དགོས་ པ་ ཡིན།
ཏིང་སོགས་ཉི་མ་ལ་བཞག་ན་དེའི་འོད་ཀྱིས་མི་མ་ཡིན་འགའ་ཞིག་ལ་འཇིགས་པ་
ཆེན་པོ་སྐྱེ་བས་དེ་ཡང་ཞོག་མི་ཉན་གསུངས། ཡང་ཕུར་ལྕོག་བླ་མ་བྱམས་པ་ཡོ་བྱད་
མེད་པར་བཞུགས་སྐབས། དཔོན་པོ་མི་དབང་གི་ཞབས་ཕྱི་ཞིག་གིས་བྱབ་ཁྲུས་ཞུས་
པའི་ཡོན་དུ་ཁ་བཏགས་ཕྱི་མཛོད་ཞིག་དང་གསེར་ཞོ་དོ་ཕུལ་བས། ད་རེས་ཀྱི་
འདིས་མཆོད་པ་རྣམ་དག་ཞིག་བྱེད་དགོས་དགོངས་ཏེ། གསེར་དེས་མར་གཟིགས་
ནས་ཞལ་ཟས་རྒྱ་མཚོ་མ་ཞིག་བཞེངས་ནས་ཤག་ཏུ་འབུལ་པར་མཛད་པས་རྗེས་སོར་
ནམ་མཁའ་མཛོད་ལ་མངའ་བརྙེས་པ་ལྟ་བུ་བྱུང་བ་ཡིན། དེ་ཡང་བསམ་པའི་ཁྱད་
པར་ཡིན་ཏེ། འབན་གྱི་སྐུ་མདུན་དུ་སྦྱིན་བདག་ཞིག་ཡོང་མཁན་ཡོད་པར་མཆོད་
པ་ལེགས་པར་བཤམས། ཀུན་སློང་ལ་བརྟག་པས་སྦྱིན་བདག་གི་ངོ་འཛིན་ཡིན་པར་
མཁྱེན་ནས་སྒོ་རྒྱབ་ནས་ཐལ་བ་སྦར་བ་གང་བཞེས་ཏེ་མཆོད་པ་དེ་རྣམས་ལ་གཏོར་
དབུ་གཏུམས་ཏེ་བཞུགས། དེ་ཕ་དམ་པས་གསན་པས་ཁོང་གི་ཞལ་ནས། བོད་ཀྱི་
ཆོས་པ་གཅིག་ལ་འབན་གུང་རྒྱལ་གྱི་ཐལ་པ་དེ་ལས་ཡག་པ་མ་བྱུང་གསུངས་པ་ཡིན་
གསུངས།། ། །
76



ཉིན་བདུན་པ།
ཇོ་བོ་ཆེན་པོས་ སྤྱོད་བསྡུས་སྒྲོན་མེར། རིགས་ལ་ གནས་ པའི་ གང་ ཟག་
གིས། ། བཤེས་གཉེན་དམ་པ་བསྟེན་བྱ་ཞིང་། ། ཞེས་གསུངས་པའི་འདྲེན་པར་
མཛད་ནས་སྔོན་འགྲོའི་གསུང་བཤད་ཀྱི་སྐབས། ཁྱེད་ཅག་རིགས་ལ་གནས་པ་ཡིན་
པས་བླ་མ་བསྟེན་དགོས། རིགས་གང་ལ་གནས་ན། ཆོས་གོས་དང་
། བསོད་
སྙོམས་དང༌། གནས་མལ་ངན་ངོན་ཙམ་གྱིས་ཆོག་ཤེས་པ་འཕགས་པའི་རིགས་
གསུམ་དང༌། སྤོང་བ་དང་སྒོམ་པ་ལ་དགའ་བ་འཕགས་པའི་རིགས་གཅིག་སྟེ་
འཕགས་པའི་རིགས་བཞི་ལ་གནས་པ་ཡིན། འཚོ་བ་དཀོན་པོ་ཇི་ཙམ་བྱུང་ཡང་ད་
དུང་ལས་འབྲས་བསམས་ནས་ཆོས་ལ་ཡིད་ཆེས་བསྐྱེད་པ་གལ་ཆེ་སྟེ། པོ་ཏོ་བས།
རྒྱུ་འབྲས་ལས་ལ་ཡོད་པ་གོ་གྱུར་ན། ། རྐྱེན་གྱི་སྟོབས་ཀྱིས་འགྱུར་བ་ག་ལ་སྲིད། །
ཅེས་གསུངས་པ་ཡིན། དེ་ཡང་མཛོད་ལས། གསུམ་གྱིས་ཚུལ་བསྟན་ཐ་མའི་ལས།
ཞེས་གསུངས་པ་ལྟར། འཕགས་པའི་རིགས་བཞིའི་ནང་གི་སྒོམ་པ་ལ་དགའ་བ་ནི་
ལམ་སྒོམ་པ་འདི་ལྟ་བུ་དང་མ་བྲལ་ན་སྙམ་པ་དགོས་ཤིང་། དེ་ལྟར་བྱས་ན་ཚུལ་
ཁྲིམས་བསྲུངས་པ་ཡང་ཡིན། སངས་རྒྱས་བྱང་སེམས་རྣམས་ཀྱང་དེས་དགྱེས་པར་
འགྱུར་ཏེ། པོ་ཏོ་བས། ང་འདོད་པས་གཏི་ལུམ་པ་ཞིག་ཡིན་ཏེ། ཁྱེད་ཅག་གིས་
ཚུལ་ཁྲིམས་སྣ་རེ་བསྲུངས་པ་ལ་ང་ཡང་དགའ་ན་འཕགས་པའི་སྐྱེ་བོ་རྣམས་ལྟ་ཅི་
སྨོས་གསུངས་ཤིང༌། དེ་ཡང་འདོད་པ་ཆུང་བ་དང་ཆོག་ཤེས་པ་ཞིག་གལ་ཆེ། དེ་
མེད་ན་འདོད་ཆེན་དང་ཆོག་མི་ཤེས་པར་ སོང་ནས་ཆོས་ཡོང་བའི་ ཐབས་མེད།
དེའི་འདོད་པ་ཆེ་བ་ནི་བཅའ་ལག་སོགས་འདི་དང་འདི་བྱུང་ན་སྙམ་པ་དང་། ཆོག་
མི་ཤེས་པ་ནི་ཇི་ཙམ་བྱུང་ན་ཡང་ད་དུང་དེས་མི་ངོམས་པ་ཡིན་ཏེ། མཛོད་ལས།
77



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྙེད་ལ་ཡང་སྲེད་ཆོག་མི་ཤེས། མ་རྙེད་ལ་འདོད་འདོད་ཆེན་ཅན། ཞེས་གསུངས།
ཅ་ལག་བསགས་ནས་དགེ་བ་བྱས་ཀྱང་ཆེར་མི་ཕན་ཏེ། དགེ་བཤེས་ཤ་ར་བས།
ནི་ཁྱོད་ལ་གཏོང་
ཏོང་བའི་ཕན་ཡོན་མི་བརྗོད་ཀྱི། འཛིན་པའི་ཉེས་དམིགས་བརྗོད་པ་
ཡིན་གསུངས་པ་ལྟར་ཡིན་གསུངས། སྟན་བདེ་བ་ལ་ལུས་དྲང་པོར་བསྲང་སྟེ་ཞེས་
སོགས་ཀྱི་སྐབས། རྐང་པ་ལག་པ་རྐེད་པ་གསུམ། སོ་མཆུ་ལྕེ་རྣམས་སྡོམ་པས་བཞི།
མགོ་མིག་ ཕྲག་ པ་ དབུགས་དང་ བཞི། རྣམ་ པར་ སྣང་ མཛད་ཆོས་ བརྒྱད་ ཡིན།
ཞེས་གསུངས་པ་ལྟར་རྐང་པ་རྡོ་རྗེའི་སྐྱིལ་ཀྲུང་ངམ་ཕྱེད་སྐྱིལ། དེ་ཡང་གཡས་པ་ཕྱི་
དང་གཡོན་པ་ནང་དུ་བྱེད་དགོས། དེ་ལྟར་བྱེད་པ་འདི་ལ་དགོས་པ་ལྔ་ཡོད། ལག་
པ་གཉིས་མཉམ་གཞག སྒལ་ཚིགས་ཉི་ཤུ་རྩ་གཅིག་མདའ་ལྟར་བསྲང་། སོ་དང་
མཆུ་རང་བབས་སུ་བཞག ལྕེ་རྩེ་ཅུང་ཟད་རྐན་ལ་སྦྱར། མགོ་གུག་ཙམ་བྱེད།
མིག་སྣ་གཤོག་ ཕན་ཚུན་རིག་ཙམ་བྱས་ནས་སྣ་རྩེར་ཕབས། ཕྲག་ པ་ རང་སོར་
བཞག་སྟེ་རྣམ་སྣང་གི་ཆོས་བདུན་ལྡན་དུ་བྱ་དགོས། འོན་ཀྱང་ཐམས་ཅད་ལ་དེ་
ལྟར་བྱེད་དགོས་པའི་ཁྱབ་པ་མེད་དེ། བ་ལང་བདག་ལ་བ་ལང་གི་ཉལ་སྟངས་སུ་
འདུག་པས་སྒོམ་སྐྱེས་ པ་ སོགས་དམིགས་བསལ་འགའ་ཞིག་ཡོད། མཛོད་ལས།
བསྲིང་གཉིས་ལྡན་ཆོག་མི་ཤེས་དང་། ། འདོད་ཆེན་ཅན་ལ་མ་ཡིན་ནོ། ། ཞེས་
གསུངས་པ་ལྟར་ལུས་འདུ་འཛི་ལས་བསྲིང་བ་དང་། སེམས་རྣམ་རྟོག་ལས་བསྲིངས་
དགོས་པ་དེ་ཡང་སྔར་བཤད་པའི་འདོད་ཅན་དང་། ཆོག་མི་ཤེས་པ་ལ་མ་ཡིན་ནོ་
ཞེས་དེ་གཉིས་ལ་མི་ཡོང་བར་གསུངས་པ་ཡིན། ལུས་གནད་འཆའ་བ་འདི་ལ་མར་
པ་ལོཙྪས་བོད་ཀྱི་སྒོམ་ཐམས་ཅད་ཕྱོགས་གཅིག་ཏུ་བསྡོམས་ཀྱང་ངའི་འདུག་ལུགས་
ལ་དོ་མི་ཡོང་གསུངས་པ་ཡིན་པས་འདི་གནད་ཤིན་ཏུ་ཆེ་སྟེ། འདི་ལ་བརྟེན་ནས་རྩ་
རྣམས་ཀྱི་ནང་དུ་རླུང་འགྲོ་བདེ་ཞིང་། དེའི་གནད་ཀྱིས་སེམས་ཏིང་ངེ་འཛིན་ལ་
གནས་པ་འབྱུང་ལ། དེ་བྱུང་ན་རྗེ་རིན་པོ་ཆེས། བསམ་གཏན་སེམས་ལ་དབང་
78



: ཉིན་བདུན་པ།
བསྒྱུར་རྒྱལ་པོ་སྟེ། ། བཞག་ན་གཡོ་མེད་རི་ཡི་དབང་པོ་བཞིན། ། བཏང་ན་དགེ་
བའི་ དམིགས་ པ་ ཀུན་ ལ་ འཇུག ། ལུས་ སེམས་ ལས་ སུ་ རུང༌ བའི་ བདེ་ ཆེན་
འདྲེན། ། ཞེས་གསུངས་པ་ལྟར་ཡོང་བ་ཡིན། རྣམ་སྣང་གི་ཆོས་བརྒྱད་ལྡན་བྱེད་
ན། གོང་གི་བདུན་གྱི་སྟེང་དུ་དབུགས་འགྲོ་འོང་བསྣན་ཏེ། དེ་ལ་ཡང་རླུང་ཆམ་ལ་
འབེབས་པ་དང་། རླུང་རོ་དགུ་ཕྲུགས་བྱ་བ་གཉིས་ཡོད་པའི་དང་པོ་རླུང་ཆམ་ལ་
འབེབས་པའི་དོན། བདག་རང་གི་བསམ་ཚོད་ལྟར་ན། རླུང་རྣམ་རྟོག་གི་བཞོན་
པ་ཡིན་པས་རྣམ་རྟོག་ངན་པ་ཆམ་ལ་འབེབས་པ་དོན་ཡིན་ནམ་སྙམ་ཞིང༌། དེ་ནི་
ཐོག་མར་རང་རྒྱུད་ལ་བརྟགས་ཏེ་རྣམ་རྟོག་ངན་པ་མངོན་དུ་གྱུར་འདུག་ན། སྣ་
བུག་གཡས་ནས་རླུང་དལ་བུས་གཏོང་བ་དང་མཉམ་དུ་རྣམ་རྟོག་ངན་པ་རྣམས་ཕྱིར་
འབུད། སྣ་བུག་གཡོན་ནས་རླུང་དལ་བུས་རྔུབ་པ་དང་མཉམ་དུ་སངས་རྒྱས་བྱང་
སེམས་ཀྱི་བྱིན་རླབས་ཐམས་ཅད་ནང་དུ་ཞུགས་པའི་མོས་པ་བྱས་ཏེ་དེ་འདྲ་བ་ཉེར་
གཅིག་དང་། ཡང་ཀུན་སློང་དགེ་བའི་ངང་དུ་འདུག་ན་སྔོན་ལ་ཚུར་རྔུབ། དེ་ནས་
ཕར་གཏོང་། དེ་འདྲ་བ་ཉེར་གཅིག་བྱས་མཐར་ཐུན་ལ་འཇུག ཡང་རླུང་རོ་དགུ་
ཕྲུགས་བྱེད་ན་སྣ་བུག་གཡས་ནས་བཏང་སྟེ་གཡས་ནས་རྔུབ་པ་ལན་གསུམ། གཡོན་
ནས་བཏང་།
ཏང་སྟེ་གཡོན་ནས་རྔུབ་པ་ལན་གསུམ། གཉིས་ཀ་ནས་བཏང་སྟེ་གཉིས་ཀ་
ནས་རྔུབ་པ་ལན་གསུམ་སྟེ་དགུ་བྱེད་པ་ཡིན། འདི་ཕྱག་ཆེན་གྱི་རླུང་རོ་དགུ་ཕྲུགས་
དག་ཏུ་གསལ། ། རིགས་པ་དྭངས་སྙིགས་ལེགས་པར་ཕྱེ། ། རྣམ་དག་དགེ་བའི་
སེམས་ལྡན་པས། ། སྐྱབས་འགྲོ་སེམས་བསྐྱེད་ནན་ཏན་བྱ། ། ཞེས་པའི་མན་ངག་
ཡིན། ལམ་རིམ་འདིར་རླུང་ཆམ་ལ་འབེབས་པ་འདི་ཁ་བྱེད་པ་ཡིན། ཡང་རྩ་དུར་
བ་འདིང་བ་འདི་བཅོམ་ལྡན་འདས་སངས་རྒྱ་ཁར་རྩ་འཚོང་གི་ཁྱེའུ་བཀྲ་ཤིས་ལ།
བཀྲ་ཤིས་ང་ལ་དེ་རིང་རྩ་ཅིག་བྱིན། ། དེ་རིང་ང་ལ་རྩ་ཡིས་དོན་ཆེན་འགྲུབ། །
ཅེས་དང༌། བསྐལ་མང་རྙེད་དཀའི་བྱང་ཆུབ་མ་ཐོབ་པར། ། སྟན་འདི་ལས་ནི་
79



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བསྒུལ་བསྐྱོད་མི་བྱའོ། ། ཞེས་གསུངས་ནས་རྩི་བཞེས་ཏེ་འདིང་བར་མཛད་ནས་
དེའི་སྟེང་དུ་བྱང་ཆུབ་མངོན་དུ་མཛད་པའི་རྣམ་ཐར་དྲན་པའི་ཆེད་དུ་འདིང་བ་ཡིན།
སྟོན་པས་དམ་བཅའ་དེ་ལྟར་མཛད་ཀྱང་མཛད་ལ་བྱུང་ཡང་བྱུང་བ་ཡིན། ང་རང་
རྣམས་ནི་དེ་འདྲའི་དམ་བཅའ་བྱེད་ཀྱང་མི་དགོས་ལ། ཡོང་ཡང་མི་ཡོང་། འོ་ན་
གང་དམ་བཅའ་དགོས་ན། བཀའ་གདམས་གོང་མའི་གསུང་ལས། བླ་མ་བཟང་
པོ་དང་། དགོན་པ་བཟང་པོ་ལ་བལྟས་ནས་ཕྱིན་ན། ཇོ་བོའི་ལམ་གྱི་རིམ་པ་འདི་
མ་རྙེད་བར་དུ། དེ་ལས་གཞན་དུ་མི་འགྲོ་བའི་དམ་བཅའ་བྱེད་དགོས་གསུངས་པ་
ལྟར་ཡིན། སྐྱབས་སེམས་བྱེད་ཁར་བྱང་ཆུབ་ཀྱི་སེམས་སྒོམ་པ་དང་། །
སེམས་སྐྱེད་
དངོས་གཞིའི་སྐབས་སེམས་བསྐྱེད་པ་གཉིས་ཡོད་ཀྱང་དང་པོ་ནི་ཀུན་སློང་ཙམ་དང་།
ཕྱི་མ་ལ་ནི་ཆོ་གའི་སྒོ་ནས་བསྐྱེད་པ་ཡང་ཡོད་དེའི་ངང་ནས་སྒོམ་པ་འཇུག་སྐབས་
ལམ་རིམ་ཆེན་མོ་ལས། སྒོམ་ཞེས་གྲགས་པ་སེམས་དགེ་བའི་དམིགས་པ་ལ་ཡང་
དང་ཡང་དུ་གཏོད་པའི་དམིགས་རྣམ་སྐྱོང་བ་འདི་ནི་ཐོག་མ་མེད་པ་ནས་རང་སེམས་
ཀྱི་དབང་དུ་གྱུར་ཞིང་སེམས་རང་གི་དབང་དུ་མ་གྱུར་ལ། སེམས་ཀྱང་ཉོན་མོངས་
པ་ལ་སོགས་པའི་སྒྲིབ་པ་རྣམས་ལ་རྗེས་སུ་ཕྱོགས་པས་ཉེས་སྐྱོན་ཐམས་ཅད་སྐྱེད་པར་
བྱེད་པའི་སེམས་འདི་རང་གི་དབང་དུ་འགྱུར་བར་བྱས་ནས་དགེ་བའི་དམིགས་པ་ལ་
ཇི་ལྟར་འདོད་འདོད་དུ་བཀོལ་དུ་རུང་བར་བྱེད་པའི་ཆེད་ཡིན་ནོ། ཞེས་སོགས་
གསུངས་པ་ལྟར་དྲན་པར་བྱེད། དེའི་ངང་ནས་ལུང་མ་བསྟན་གྱི་སེམས་ཤིག་གསལ་
བཏབ་དགོས། དེ་ནི་ཤེལ་དྭངས་མ་དང་འདྲ་སྟེ། ཤེལ་དེ་རས་ཁ་དོག་ཇི་འདྲ་ཞིག་
གི་སྟེང་དུ་བཞག་ཀྱང་རས་དེའི་ཁ་དོག་གི་རྣམ་པ་དེ་ག་ཤར་བ་ཡིན། དེ་བཞིན་དུ་
སེམས་དེ་ཡང་དགེ་མི་དགེ་གང་གི་ངོ་བོར་བསྒྱུར་ཡང་བསྒྱུར་ཐུབ་པ་ཞིག་ཡོང་
གསུངས། ཡང་འཁོར་བ་འདི་གལ་ཏ་མགོ་སྦྲེལ་དང་འདྲ། གལ་ཏ་གཅིག་གཡས་
སུ་ཡོད་ན་གཅིག་ཤོས་གཡོན་དུ་སྡོད། དེ་གཉིས་གང་བྱས་ཀྱང་གཡས་གཡོན་འཁོར་
80



ཉིན་བདུན་པ།།
ནས་སྡོད་བ་མ་གཏོགས་ཁ་བྲལ་བ་མི་སྲིད། བདེ་འགྲོ་དང་ངན་འགྲོ་གཉིས་ཀྱང་དེ་
དང་འདྲ། ཡང་ཀུན་སློང་འཆོས་པའི་འདི་རྩ་ཐིག་དང་འདྲ། རྩ་ཐིག་འཕྱུགས་ན་
ཐིག་གཞན་ཐམས་ཅད་འཕྱུགས་ནས་འགྲོ དེ་བཞིན་དུ་ཀུན་སློང་འཆོས་པ་འདི་
འཕྱུགས་ན་དམིགས་པ་གཞན་རྣམས་འཕྱུགས་འགྲོ འདི་སྒོམ་གྱི་ཐོག་མ་ཡང་ཡིན་
ཏེ་རྗེ་རིན་པོ་ཆེས་དྲི་བ་ལྷག་བསམ་རབ་དཀར་དུ་སྒོམ་གྱི་ཐོག་མ་གང་ཡིན་ཞེས་འདྲི་
བར་མཛད་པའི་ལན་དུ། རྗེ་བཙུན་བློ་བཟང་ཆོས་ཀྱི་རྒྱལ་ མཚན་གྱིས། སྒོམ་
རྣམས་ཀུན་གྱི་དང་པོའི་མགོ ། རྒྱ་གར་སྐད་མཚུངས་རང་རྒྱུད་ལ། ། ལེགས་པར་
བརྟགས་པ་ཡིན་ནོ་ཞེས། ། ཟླ་མེད་བླ་མ་མཆོག་ཁྱེད་བཞེད། ། ཅེས་གསུངས་པ་
ལྟར་ཡིན། སྐྱབས་ཡུལ་གསལ་བཏབ་མ་བཏབ་ཁྱད་ཆེར་མེད། གསལ་འདེབས་ཚེ་
འཇམ་དཔལ་ཞལ་ལུང་གི་ཚོགས་ཞིང་ལྟར་བྱེད་ན། འཇམ་དཔལ་ཞལ་ལུང་དུ།
ཐོག་མར་ས་གཞི་བྱིན་གྱིས་བརླབས་པ་ནི། དཀོན་མཆོག་གསུམ་གྱི་བདེན་པ་དང༌།
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱིས་བརླབས་དང་།
ཚོགས་གཉིས་ཡོངས་སུ་རྫོགས་པའི་མངའ་ཐང་ཆེན་པོ་དང་། ཆོས་ཀྱི་དབྱིངས་རྣམ་
པར་དག་ཅིང་བསམ་གྱིས་མི་ཁྱབ་པའི་སྟོབས་ཀྱིས་དེ་བཞིན་ཉིད་དུ་གྱུར་ཅིག ཅེས་
སྨན་བླའི་མདོ་ཆོག་ནས་འབྱུང་བ་ལྟར་བདེན་སྟོབས་བརྗོད་པ་དང་། ཡང་བདག་
གི་བསམ་པའི་སྟོབས་དང་ནི། ། ཞེས་སོགས་ཀྱིས་ཀྱང་བདེན་སྟོབས་བརྗོད། དེ་
ཡང་ས་ གཞི་ དང་ འབྲེལ་ བའི་ དབང་ དུ་ བྱེད་ པ་ ཡིན་ པས། ས་ གཞི་ གསེར་ལ་
བཻཌཱུརྱའི་རྡོ་རྗེ་རྒྱ་གྲམ་དང༌། ཡང་ན་ས་གཞི་བཻཌཱུརྱ་ལ་གསེར་གྱི་རྡོ་རྗེ་རྒྱ་གྲམ། དེ་
ཡང་རྒྱ་ཤིན་ཏུ་ཆེ་བ་ཞིག་བདག་ཉིད་ཀྱི་ལྷག་བསམ་རྣམ་པར་དག་པའི་སྟོབས་དང་།
དེ་བཞིན་གཤེགས་པའི་སྨོན་ལམ་གྱི་སྟོབས་དང༌། ཆོས་ཉིད་རང་བཞིན་གྱིས་རྣམ་
པར་དག་པའི་སྟོབས་ལ་བརྟེན་ནས་གྲུབ་པར་བསམ། དེ་ཡང་སྣོད་བཅུད་འདི་ཀུན་
རང་ངོས་ནས་མ་གྲུབ་པས། རེས་རིན་པོ་ཆེའི་ས་གཞི་སོགས་སུ་འགྱུར་རེས་ད་ལྟའི་
81



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཞིང་སེམས་ཅན་སྤྱི་མཐུན་གྱི་ལས་ཀྱིས་གྲུབ་པ་རྡོ་བ་དང་གསེག་མ་སོགས་སྣང་།
རེས་བྱམས་པ་བྱོན་ཚེ་ལྟ་བུ་ལ་ཞིང་རྣམ་དག་དུ་འགྲུབ་ཅིང་
ང་རྒྱ་ཁྱོན་ཡངས་ཆེ་རུ་འགྲོ་
བས་སེམས་ཀྱི་བདག་ཉིད་དམ། ཡང་ན་ཞིང་ཁམས་གཞན་དང་གཞན་གྱི་ཉེར་ལེན་
བྱས་པ་ལས་ཞིང་བཟང་ངན་སྣ་ཚོགས་སུ་འགྱུར་ལྡོག་བྱེད་པས་ན། བདེན་མཐུས་
སྐད་ཅིག་དང་པོ་མ་དག་པའི་ཞིང་ཡིན་པ་ལ། སྐད་ཅིག་གཉིས་པར་དག་ཞིང་དུ་
གྱུར་སོང་སྙམ་པ་བྱེད་གསུངས། དེ་ནས་ཐམས་ཅད་དུ་ནི་ཞེས་སོགས་ཀྱིས་གནས་
དང་ཁྱམས་བྱིན་གྱིས་བརླབས་ཏེ། དམིགས་པ་ནི། རིན་པོ་ཆེའི་ས་གཞི་ལག་
མཐིལ་ལྟར་ཁོད་སྙོམས་པའི་སྟེང་ན་ཕྱོགས་བཞིར་ཁྲུས་ཀྱི་ཁང་པ་ཤར་ནུབ་ཀྱི་མཐའ་
མི་མངོན་པ། རིན་པོ་ཆེ་སྣ་བདུན་ལས་གྲུབ་པའི་ལྗོན་ཤིང་དབྱིབས་ལེགས་ཤིང་
བཀོད་པ་མཛེས་པ། གསེར་གྱི་བྱེ་མས་བརྒྱན་པའི་རྫིང་བུ་དང་ལྗོན་ཤིང་ལ་གནས་
པའི་སྤྲུལ་པའི་བྱ་སྣ་ཚོགས་ཀྱིས་ཆོས་ཀྱི་སྡོམ་བཞི་སོགས་སྐད་སྙན་པར་སྒྲོགས་པ།
བར་བར་དུ་རིན་པོ་ཆེའི་ཁང་པ་གྲུ་བཞི་པ་སོགས་ལ་གནས་པའི་སངས་རྒྱས་བྱང་
སེམས་མཐའ་ཡས་པས་འགྲོ་དོན་མཛད་པ། གཞན་ཡང་གྲུབ་ཐོབ་མཉམ་གཞག་
མཛད་པ་སོགས་ཀྱིས་སྣོད་བཅུད་ཀྱི་ཡོན་ཏན་ཕུན་སུམ་ཚོགས་པ། བདེ་བ་ཅན་གྱི་
ཞིང་བཀོད་སོགས་ལས་ཇི་ལྟར་འབྱུང་བ་བཞིན། རང་གིས་སངས་རྒྱས་ཀྱི་ཞིང་སྦྱོང་
བ་ཡང་འདི་ག་ཡིན་པས་ཞིང་གི་བཀོད་པ་སེམས་ལ་ཤར་བསྒོམས་བྱས་པའི་ཇི་ལྟར་
འོས་འཚམས་ཀྱི་དབུས་སུ་རིན་པོ་ཆེའི་ཁང་བཟང་ཀུན་ནས་གྲུ་བཞི་པ་ཡངས་ཤིང་རྒྱ་
ཆེ་བ་རྟ་བབས་མེད་པ་ཞིག་གསལ་འདེབས། དེའི་དབུས་སུ་སྣ་ཚོགས་རྡོ་རྗེ་བལྟས་
ན་གསལ་ཞིང་རེག་ན་འབུར་ཀོང་སོགས་མེད་པ་དེའི་སྟེང་དུ་སེངྒེ་ཆེན་པོ་དབུགས་
ལྷེམ་ལྷེམ་པ། མིག་ཧྲིག་ཧྲིག་པ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་ཆེན་བྱང་
ཆུབ་མཆོད་རྟེན་གྱི་བུམ་པ་མན་ཆད་ལྟ་བུ་ཀུན་ནས་གྲུ་བཞི་པ་བང་རིམ་བཞི་ཡོད་པ་
ཞིག་གསལ་བཏབ། ཁྲི་དེའི་གཡས་གཡོན་ལ་ལྟོས་པའི་དབུས། རྒྱབ་མདུན་ལ་
82



ཉིན་བདུན་པ།
ལྟོས་པའི་ཅུང་ཟད་རྒྱབ་ལ་ཕྱོགས་པར་ཐུབ་དབང་རྡོ་རྗེ་འཆང་ལ་སེང་ཁྲི། དེའི་
མདུན་དུ་སེང་ཁྲི་སུམ་འཛོམས་ལ། དབུས་སུ་ཇོ་བོ་རྗེ། དེའི་གཡས་སུ་འབྲོམ་རྒྱལ་
བའི་འབྱུང་གནས། གཡོན་དུ་རྔོག་ལེགས་པའི་ཤེས་རབ་དང་། པོ་ཏོ་བ་རིན་ཆེན་
གསལ་གང་རིགས། དེའི་ མདུན་དུ་བང༌ རིམ་ གཉིས་ པར་ སེང་ ཁྲི་ སུམ་ འཛོམ།
དེའི་དབུས་མར་རྗེ་རིན་པོ་ཆེ། དེའི་གཡས་སུ་མཁས་གྲུབ་ཤེས་རབ་སེངྒེ། གཡོན་
དུ་པཎ་ཆེན་དགེ་འདུན་གྲུབ་པ། དེ་དག་གི་མདུན་དུ་བང་རིམ་གསུམ་པར་སེང་ཁྲི་
སུམ་འཛོམ་ལ་དབུས་སུ་ཐམས་ཅད་མཁྱེན་པ་ལྔ་པ་ཆེན་པོ། དེའི་གཡས་སུ་ཁྲི་སྦྱིན་
པ་རྒྱ་མཚོའམ་ངག་དབང་དཔལ་བཟང་། གཡོན་དུ་བཤེས་གཉེན་དམ་པ་བྱམས་པ་
ཆོས་ལྡན། དེའི་མདུན་དུ་བང་རིམ་བཞི་པར་སེངྒེས་བཏེགས་པའི་རིན་པོ་ཆེའི་ཁྲི་
ཆུང་། དེའི་སྟེང་དུ་རྩ་བའི་བླ་མ་བཞུགས་སུ་གསོལ། ཐུབ་དབང་གི་གཡས་གཡོན་
ནས་བྱམས་པ་དང་འཇམ་དབྱངས་སོགས་རྒྱ་ཆེན་སྤྱོད་བརྒྱུད་དང་ཟབ་མོ་ལྟ་བརྒྱུད་
ཀྱི་བླ་མའང་ཁྲི་ཆུང་གྲངས་མཉམ་ཡོད་པ་རྣམས། ཐུབ་དབང་གི་མདུན་ནས་བང་
རིམ་བཞི་པའི་བར་དུ་བཞུགས། ཚོགས་ཞིང་གཞན་བླ་བརྒྱུད་འདིར་མ་གཏོགས་
པའི་ཆོས་འབྲེལ་ཡོད་ཙམ་པ་རྣམས་ལ་སྐྱོང་གདན་རེ་བྱེད་གསུངས། རྒྱབ་ཏུ་ཉམས་
ལེན་བྱིན་རླབས་བརྒྱུད་པའམ་དམ་པ་གོང་མའི་ཉམས་གྱི་རྒྱུན་ནམ་བྱིན་རླབས་ཀྱི་
ངད་མ་ཡལ་བ་ལ་བྱེད་པས་དེ་རྣམས་བཞུགས། དེ་ཉིད་ཀྱི་རྒྱབ་ ཏུ་ཡི་དམ་དང་
གཞན་ཡང་སངས་རྒྱས་བྱང་སེམས་ཉན་རང་དཔའ་བོ་དཔའ་མོ། ཆོས་སྐྱོང་སྲུང་མ་
ཕྱོགས་བཞིར་རྒྱལ་ཆེན་བཞི་རང་རང་གི་འཁོར་དང་བཅས་སྤྲིན་གྱི་ཕུང་པོ་འཁྲིགས་
པ་བཞིན་བཞུགས་པར་བསམས་གསུངས། སེངྒེ་བརྒྱད་ཀྱིས་དབང་ཕྱུག་བརྒྱད་
མཚོན་པས། སྐུ་གསུང་ཐུགས་གསུམ་གྱི་དབང་ཕྱུག་ནི་རྣམ་རྟོག་མེད་བཞིན་དུ་
དང༌། རྫུ་འཕྲུལ་གྱི་དབང་ཕྱུག་ནི་ཐུགས་བསྐྱེད་པ་ཙམ་གྱིས་དང་། ཀུན་ཏུ་འགྲོ་
བའི་དབང་ཕྱུག་ནི་ཡུལ་དུས་གནས་སྐབས་ཐམས་ཅད་ལ་ཁྱབ་པ། གནས་ཀྱི་དབང་
83



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཕྱུག་གམ་ཅི་འདོད་པའི་དབང་ཕྱུག་ནི་འདོད་པ་ཙམ་གྱིས་དང༌། ཅི་འདོད་བསྐྱེད་
པའི་དབང་ཕྱུག་ནི་བརྟན་གཡོ་སྣ་ཚོགས་པའི་གཟུགས་སུ་བསྐྱེད་པ། ཡོན་ཏན་གྱི་
དབང་ཕྱུག་ནི་སྟོབས་བཅུ་སོགས་དང་ལྡན་པའོ། དེ་ནས་སྤྱན་འདྲེན་བཏང་སྟེ་
མགྲོན་ཐབས་སུ་སྤྱན་འདྲེན་པ་ཡིན། དེ་ཡང་མ་ག་དྷ་བཟང་མོའི་རྟོགས་བརྗོད་ནི།
ཁྱིམ་བདག་མགོན་མེད་ཟས་སྦྱིན་གྱི་བུ་མོ་མ་ག་དྷ་བཟང་མོ་དེ་བུ་རམ་ཤིང་འཕེལ་དུ་
ཚོང་དཔོན་གྱི་བུ་ཁྱུ་མཆོག་སྦྱིན་གྱི་ཆུང་མར་སྦྱིན། ཚོང་དཔོན་དེ་མུ་སྟེགས་གཅེར་
པུ་པ་ལ་མཆོད་གནས་སུ་བྱེད་པས་བུ་མོ་ན་རེ། དེ་ནི་མཆོད་གནས་བྱ་བའི་གནས་
མིན་གྱི་ངོ་ཚ་བའི་གནས་ཡིན་ཟེར། འོ་ན་མཆོད་གནས་ཇི་འདྲ་ཡོད་བྱས་པས་ངའི་
མཆོད་གནས་དེ་ཁྱོད་འདྲ་བ་ལ་བཤད་ནས་ཅི་བྱེད་ཟེར། ཅིས་ཀྱང་བཤད་རོགས་
གྱིས་བྱས་པས། འོ་ན་བདག་ཅག་གི་མཆོད་གནས་འཁོར་ལོས་བསྒྱུར་བའི་རྒྱལ་སྲིད་
མཆིལ་མའི་ཐལ་བ་བཞིན་དོར་ནས་རབ་ཏུ་བྱུང་སྟེ་སངས་རྒྱས་པ་སྟོན་པ་བཅོམ་ལྡན་
འདས་ཞེས་བྱ་བ་དང་། གཞན་ཡང་དེའི་འཁོར་ཉན་ཐོས་རྫུ་འཕྲུལ་མངོན་ཤེས་
དང་ལྡན་པ་ཁྱད་པར་ཅན་གཞན་སེམས་འདུལ་བ་ལ་མཆོག་ཏུ་བསྔགས་པ་མང་པོ་
ཡོད་བྱས་པས། ཁྱིམ་བདག་དེས་འོ་ན་དེ་གདན་འདྲོངས་སམ་ཟེར་བ་ལ། དད་པ་
བྱས་ན་གདན་འདྲོངས་ཞེས་སྨྲས་ནས་མཆོད་པའི་དངོས་པོ་མང་པོས་མཆོད། ཐོག་
ཁར་སོང་ནས་ཕྱག་བཙལ་ཏེ་སྤྱན་འདྲེན་གྱི་ཚིགས་བཅད་བཏོན་ནས་གསོལ་བ་
བཏབ་པས། སངས་རྒྱས་ཀྱི་དབུ་ལ་མེ་ཏོག་གི་གདུགས་དང༌། དྲི་ཞིམ་པོའི་དུད་
སྤྲིན་བཀྲ་ཤིས་རྟགས་རྫས་ཀྱི་རྣམ་པ། ཕྱོགས་བཞིར་ཤེལ་གྱི་ཀ་བ་སོགས་བློ་བུར་དུ་
བྱུང་བ་ན། ཉན་ཐོས་རྣམས་ཀྱིས་འདི་གང་ཡིན་ཞུས་པས། སང་བུ་མོ་མ་ག་དྷཱ་
བཟང་མོས་ངེད་ཅག་བུ་རམ་ཤིང་འཕེལ་དུ་སྤྱན་འདྲེན་པར་འདུག་པས། གཎྜི་
བརྡུངས་ལ་ཉན་ཐོས་རྫུ་འཕྲུལ་དང་ལྡན་པ་རྣམས་ལ་ཚུལ་ཤིང་བྲིམས་ཤིག་གསུངས་
ནས་དེ་ལྟར་མཛད། སང་ཉིན་ཀྱང་བུ་མོ་གསོལ་བ་བཏབ་པ་ན་དུས་ལས་མ་ཡོལ་
84



ཉིན་བདུན་པ།
བར་རྫུ་འཕྲུལ་གྱིས་གཤེགས་པ་དེ་བཞིན་དུ། ད་ལམ་བདག་ཅག་གི་སྟོན་པ་ཤཱཀྱ་
ཐུབ་པ་སོགས་རང་རང་ཞིང་ཁམས་གང་ན་བཞུགས་པ་ནས་སྤྱན་འདྲེན་པ་ཡིན་པས་
དེ་དག་ངེས་པར་དངོས་སུ་བྱོན་ནས་རང་རང་གི་བཞུགས་གདན་ལ་འཁོད། སངས་
རྒྱས་བྱང༌ སེམས་ སོགས་ གཞན་ རྣམས་ ཀྱང་ མཐའ་ སྐོར་ དུ་ ཁྲ་ ལམ་ མེར་ འཁོད།
མདུན་ནས་བརྩམས་ཏེ་ཕྱོགས་བཞིར་རྒྱལ་ཆེན་བཞེངས་ནས་འཁོད་སོང་སྙམ་པ་
དང་། ཕྱི་རོལ་དུ་སྐྱེད་ཚལ་ཡིད་དུ་འོང་བར་དཔའ་བོ་མཁའ་འགྲོ་དང་གྲུབ་ཆེན་
བརྒྱད་ཅུ་སོགས་བཞུགས་པར་མོས་ན་བར་ཆད་མི་འབྱུང་བའི་རྟེན་འབྲེལ་གྱི་ཁྱད་
ཡོད། མཆོད་པ་ཡང་གང་རྒྱས་བཤམ་དགོས་ཏེ། དེ་མིན་པོ་ཏོ་བས། དུད་ཕོར་དྲི་
མ་ཅན་ཞིག་ཏུ་སྤང་སྤོས་རེ་བཏབ་ནས་ཙན་དན་ག་བུར་སྤོས་ཀྱི་ཆུ་ཞེས་དམུས་ལོང་
གིས་མིག་ལྡན་ལ་མགོ་སྐོར་བྱེད་གསུངས་པ་ལྟར་ཡིན། དེ་ནས་ཕྱོགས་བཞིར་ཁྲུས་
ཁང་རེའམ། ཡང་ན་ལྷོ་ཕྱོགས་ཚ་བའི་གནས་ཡིན་པས་དེར་ཁྲུས་ཁང་གཅིག་བྱས་
པས་ཀྱང་རུང་སྟེ། གང་ལྟར་དེའི་ནང་དུ་ཁྲུས་ཀྱི་རྫིང་བུ། དེ་ཡང་ཕྱོགས་གསུམ་
ནས་ནང་དུ་ཆུ་འབབ་པའམ། ཡང་ན་གཅིག་ནས་འབབ་པ་བྱས་ཀྱང་རུང༌། རྫིང་
བུ་དེར་ཐེམ་སྐས་བཞི་ཡོད་པ། རྫིང་བུའི་ནང་ཤེལ་གྱི་ས་གཞི་ལ་གསེར་གྱི་བྱེ་མ་
གདལ་བ། ཡོན་ཏན་བརྒྱད་ལྡན་གྱི་ཆུས་གང་བ། རྫིང་བུའི་ཁ་འགྲམ་དུ་མེ་ཏོག་
པདྨ་དཀར་པོ། ཀུ་མུ་ཏ། ཨུཏྤལ་གསུམ་གྱིས་བསྐོར་ཞིང༌། གཞན་ཡང་མེ་ཏོག་སྣ་
ཚོགས་པས་གང་བ། དེ་དག་མཚོན་དོན་ནི། རྫིང་བུས་སངས་རྒྱས་ཀྱི་བསྟན་པ།
དེར་འགྲོ་བའི་ཐེམ་སྐས་བཞིས་བསྟན་པའི་འཇུག་སྒོ་གྲུབ་མཐའ་བཞི། ཆུ་ཡན་ལག་
བརྒྱད་ལྡན་གྱིས་འཕགས་ལམ་ཡན་ལག་བརྒྱད། ཤེལ་གྱི་ས་གཞི་གསེར་གྱི་བྱེ་མ་
ཅན་གྱིས་ཁམས་རང་བཞིན་གྱིས་རྣམ་པར་དག་ཅིང་གློ་བུར་གྱི་དྲི་མས་དབེན་པ།
མཐའ་སྐོར་གྱི་མེ་ཏོག་ཨུཏྤལ་ཉིན་མཚན་ཀུན་ཏུ་ཁ་བྱེ་བ་ལྟར། ཉན་ཐོས་དེ་སངས་
རྒྱས་བྱོན་པ་དང་མི་བྱོན་པའི་ཞིང་ཁམས་ཐམས་ཅད་དུ་འབྱུང་བ་དང༌། མེ་ཏོག་ཀུ་
85



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
མུད་ད་ཟླ་འོད་དང་ཕྲད་སྐབས་ཁ་བྱེ་ཞིང་། ཉི་མ་ཤར་ནས་ཟུམ་འགྲོ་བ་ལྟར་རང་
རྒྱལ་དེ་སངས་རྒྱས་ཉི་མ་ལྟ་བུ་བྱོན་སྐབས་མི་འབྱུང་ལ། སངས་རྒྱས་མི་འབྱོན་པའི་
ཚེ་འབྱུང་བ་དང༌། པདྨ་དཀར་པོ་དེ་ཉི་མའི་འོད་ཀྱིས་བྱེ་བ་ལྟར། བྱང་ཆུབ་སེམས་
དཔའ་སངས་རྒྱས་ཀྱི་ཐུགས་རྗེའི་འོད་ཟེར་གྱིས་སྨིན་པར་མཛད་པ་མཚོན་པ་ཡིན།
དོན་དུ་དེ་གསུམ་གྱིས་གདུལ་བྱ་རིགས་ཅན་གསུམ་མཚོན། མཚོན་དོན་འདི་དག་
ཀྱང་གསེར་འཕྲེང་དུ་ས་དྲུག་པའི་རྨི་ལམ་གྱི་རྟགས་བཤད་སྐབས་གསུངས་པས་རྗེ་
ཡབ་སྲས་ཀྱི་གཞུང་གི་ཁུངས་དང་བཅས་པ་ཡིན་གསུངས། དེར་ཁྲུས་གསོལ་སྐབས་
རང་གི་སྙིང་ཁ་ནས་ཚོགས་ཞིང་གི་ལྷ་རེ་ལ་ཞབས་འབྲིང་དགེ་སློང་གསུམ་རེའམ་རེ་
རེ་གང་རིགས་སྤྲོས་ནས་དེ་དག་གིས་ན་བཟའ་རྙིང་པ་བྱིན་རྟེན་གྱི་ཚུལ་དུ་ཚུར་ཞུས་
ནས་སྟེགས་ཀྱི་ཁར་འཇོག་པ་དང༌། འདག་རྫས་འབུལ་བ་སོགས་བྱས་ནས་སྐུ་ཁྲུས་
གསོལ། དེ་དག་སྐུ་ལ་མཚུངས་པ་མེད་པའི་གོས། ། གཙང་ལ་དྲི་རབ་བསྒོས་པས་
སྐུ་ཕྱིའོ། ། ཞེས་སོགས་ཀྱིས་སྐུ་ཕྱིས། སྟོང་གསུམ་ཀུན་ཏུ་དྲི་ངད་ལྡང་བ་ཡི། ། དྲི་
མཆོག་རྣམས་ཀྱིས་ཐུབ་དབང་རྣམས་ཀྱི་སྐུ། ། གསེར་སྦྱངས་བཙོ་མ་བྱི་དོར་བྱས་པ་
ལྟར། ། འོད་ཆགས་འབར་བ་དེ་དག་བྱུགས་པར་བགྱི། ། ཞེས་པས་སྣུམ་གཙང་
མས་སྐུ་བྱུགས་འབུལ། དེ་འཕྲལ་ཐམས་ཅད་ལ་ན་བཟའ་གསར་པ་དང༌། རྒྱན་
འོས་པ་ལ་རྒྱན་འབུལ་སོགས་བྱེད་དགོས། ཡང་ཚོགས་ཞིང་རྣམས་ཞལ་རང་ལ་མི་
གཟིགས་པར་གཙོ་བོ་ལ་ཡར་གཟིགས་པ་ཡིན་ཀྱང་བློས་མ་འཆུན་ན་རང་ལ་གཟིགས་
པས་ཀྱང་ཆོག ཡང་རང་ལ་རྒྱབ་བསྟན་པར་མོས་པ་རྟེན་འབྲེལ་ཀྱང་མི་འཕྱུགས་ཏེ།
རྗེ་རིན་པོ་ཆེའི་སྐུ་གདུང་གི་སྐུ་རྒྱབ་གཙང་ཕྱོགས་སུ་བསྟན་ཀྱང་གཙང་ནས་རྗེ་རིན་
པོ་ཆེའི་ ཁྲིར་ འཇམ་ དབྱངས་ གཙང་ པ་ བདུན་བརྒྱུད་སྦྲེལ་ཚར་ དུ་ བྱོན་ པ་ ཡིན་
གསུངས། དེ་ནས་མཎྜལ་འབུལ་དགོས་ལ། འཇམ་དཔལ་ཞལ་ལུང་འདིར་གོང་དུ་
ཕུར་ཚུགས་གསོལ་འདེབས་འདྲ་བ་ཞིག་ལས་དོན་ཆེན་པོ་གསུམ་གྱི་གསོལ་འདེབས་
86



ཉིན་བདུན་པ།
དངོས་སུ་མ་གསུངས་པས་ཆད་པའི་སྐྱོན་མེད་མོད། འོན་ཀྱང་འདིར་དེ་མཛད་པ་
ཕྱག་སྲོལ་ཡིན། བདེ་ལམ་ནས་བཤད་པའི་ཚོགས་ཞིང་ནི་ས་གཞི་དང་མ་འབྲེལ་
བར། མདུན་གྱི་ནམ་མཁར་ཕྱོགས་རེ་ནས་སེངྒེ་གཉིས་གཉིས་ཏེ་སེངྒེ་བརྒྱད་ཀྱིས་
བཏེག་པའི་སེང་ཁྲི་ཆེན་པོ་ཞིག་གི་སྟེང་དུ་དེ་འདྲ་བའི་སེང་ཁྲི་ཆུང་ངུ་གསུམ་གསལ་
བཏབ། དེའི་དབུས་མའི་སྟེང་དུ་སྣ་ཚོགས་པད་ཟླ་ཉི་མའི་གདན་ལ་བློ་བཟང་ཐུབ་
དབང་རྡོ་རྗེ་འཆང་གི་ངོ་བོ་སྟོན་པ་བཅོམ་ལྡན་འདས་མངོན་རྟོགས་ལྟར་དང༌།
ཐུབ་དབང་རྡོ་རྗེ་འཆང་གི་ཐུགས་ཀ་ནས་འོད་ཟེར་སྟེང་དང་གཡས་གཡོན་མདུན་
ཕྱོགས་རྣམས་སུ། ཉམས་ལེན་བྱིན་རླབས་བརྒྱུད་དང༌། རྒྱ་ཆེན་སྤྱོད་བརྒྱུད་དང་།
ཟབ་མོ་ལྟ་བརྒྱུད་དང༌། ཆོས་འབྲེལ་དངོས་ཐོབ་ཀྱི་བླ་མའི་གྲངས་མཉམ་འཕྲོས་
པའི་སྣེ་མོར་རྡོ་རྗེ་འཆང་དང་རྩ་བའི་བླ་མ་གཉིས་ལ་སེང་ཁྲི་པད་ཟླ། གཞན་རྣམས་
པད་ཟླའི་སྟེང་དུ་བཞུགས་པ། དེ་དག་གི་མཐའ་སྐོར་དུ་ཡི་དམ་སངས་རྒྱས་བྱང་
སེམས་དཔའ་བོ་དཔའ་མོ་བསྟན་སྲུང་ཡེ་ཤེས་པའི་ཚོགས་དང༌། དེ་དག་རང་རང་
གི་མདུན་ན་གདན་ཁྲི་ཕུན་ཚོགས་ལ་རང་རྩོམ་གྱི་ལུང་གི་ཆོས་རྣམས་དང༌། དེ་དག་
གི་ཕྱི་རོལ་དུ་གང་ལ་གང་འདུལ་གྱི་སྤྲུལ་པའི་བཀོད་པ་ཕྱོགས་བཅུར་འཕྲོས་པའི་གཙོ་
འཁོར་ཐམས་ཅད་ཀྱི་གནས་ལྔར་ཡི་གེ་བཀོད་ལ། མ་ལུས་སེམས་ཅན་མ་བརྗོད་
པས་བླ་མ་ཐུབ་པའི་དབང་པོའི་ཐུགས་ཀ་ནས་འོད་ཟེར་འཕྲོས་ཡེ་ཤེས་པ་རྣམས་སྤྱན་
དྲངས་དམ་ཚིག་པ་སོ་སོར་བསྟིམ་མོ། ཡང་མྱུར་ལམ་གྱི་སྐབས་བླ་མཆོད་ཀྱི་ཚོགས་
ཞིང་ནང་ལྟར། མདུན་གྱི་ནམ་མཁར་དཔག་བསམ་གྱི་སྡོང་པོ་ལོ་འདབ་འབྲས་བུས་
མཛེས་པ་ཡངས་ཤིང་རྒྱ་ཆེ་བའི་དབུས་སུ་སེང་ཁྲིའི་སྟེང་དུ་སྣ་ཚོགས་པདྨ་འདབ་མ་
བསམ་གྱིས་མི་ཁྱབ་པ་བརྩེགས་བཅུ་གཅིག་བ། འདབ་མ་འོག་མས་སེང་ཁྲི་ཅུང་
ཟད་ཁེབས་པ། སྟེང་མ་རྣམས་རྒྱ་ཇེ་ཆུང་དང་དཔང་ཇེ་མཐོར་སོང་བའི་དབུས་ཀྱི་
འདབ་མ་བཞིའི་ལྟེ་བར་སྣ་ཚོགས་པད་ཟླ་ཉི་མའི་དཀྱིལ་འཁོར་གི་སྟེང་དུ་རྗེ་རིན་པོ་
87



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཆེ། དེའི་ཐུགས་ཀར་ཡེ་ཤེས་སེམས་དཔའ་ཐུབ་པའི་དབང་པོ། དེའི་ཐུགས་ཀར་
ཏིང་ངེ་འཛིན་སེམས་དཔའི་ཚུལ་དུ་རྡོ་རྗེ་འཆང་། མདུན་གྱི་འདབ་མར་གསང་བ་
འདུས་པའི་ལྷ་ཚོགས། དེ་བཞིན་དུ་གཡས་སུ་འཇིགས་བྱེད། རྒྱབ་ཏུ་ཀྱི་རྡོ་རྗེ།
གཡོན་དུ་འཁོར་ལོ་སྡོམ་པའི་ལྷ་ཚོགས། དེ་ནས་འདབ་མ་འོག་མ་རྣམས་ལ་རིམ་
བཞིན་རྒྱུད་སྡེ་བཞིའི་ལྷ་ཚོགས། སངས་རྒྱས་བྱང་སེམས། རང་རྒྱལ། ཉན་ཐོས།
དཔའ་བོ་དཔའ་མོ་ཆོས་སྐྱོང་སྲུང་མ་འདབ་མ་འོག་མ་བཅུ་གཅིག་པར་ཕྱོགས་བཞིར་
རྒྱལ་པོ་ཆེན་པོ་བཞི་འཁོར་དང་བཅས་པ་རྣམས་བཞུགས་པ་བསྒོམ། དེ་ནས་གོང་
ལྟར་བླ་མ་ཐུབ་པའི་དབང་པོའི་ཐུགས་ཀ་ནས་འོད་ཟེར་རྩ་བརྒྱུད་ཀྱི་བླ་མའི་གྲངས་
མཉམ་འཕྲོས་པ་སོགས་དང་ཁྱད་པར་རྡོ་རྗེ་འཆང་སོགས་ལ་པད་ཟླ་ཉི་དཀྱིལ་སོགས་
གཞན་ནི་སྔར་ལྟར་བསམ་མོ། དེ་ཡང་ངོ་བོ་དང་རྣམ་པ་གཉིས་གི་འཇིག་རྟེན་ལས་
འདས་པའི་ཆོས་སྐྱོང་རྩོད་མེད་རྣམས་མ་གཏོགས་འཇིག་རྟེན་པའི་ཆོས་སྐྱོང་རྣམས་
ཚོགས་ཞིང་གི་གྲས་སུ་གཏན་ནས་གསལ་འདེབས་མི་རུང་ཞིང་། ངོ་བོ་འཇིག་རྟེན་
ལས་འདས་ཀྱང་རྣམ་པ་འཇིག་རྟེན་པའི་ཚུལ་སྟོན་པ་རྣམས་ཀྱང་གསལ་མི་འདེབས་
ཏེ་ཁོ་རང་རྣམས་དགོས་པའི་དབང་གིས་འཇིག་རྟེན་པའི་རྣམ་པར་བསྟན་པ་ཡིན་
པས་སོ་སོའི་རང་བབས་དེ་གར་བཞག་ན་ལེགས་པ་ཡིན་གསུངས། གཙོ་བོ་དེའི་
ཐུགས་ཀ་ནས་འོད་ཟེར་རྒྱབ་ཏུ་འཕྲོས་པའི་སྣེ་མོར་རྒྱལ་བ་རྡོ་རྗེ་འཆང་ལ་ཉམས་
ལེན་གྱི་བྱིན་རླབས་ཀྱི་བླ་མས་བསྐོར། གཡས་སུ་འཕྲོས་པའི་སྣེ་མོར་བྱམས་པ་ལ་རྒྱ་
ཆེན་སྤྱོད་བརྒྱུད་ཀྱིས་བསྐོར་བ། གཡོན་དུ་འཕྲོས་པའི་སྣེ་མོར་འཇམ་དབྱངས་ལ་
ཟབ་མོ་ལྟ་བརྒྱུད་ཀྱིས་བསྐོར་བ། མདུན་དུ་འཕྲོས་བའི་སྣེ་མོར་རྩ་བའི་བླ་མ་ལ་ཆོས་
འབྲེལ་དངོས་ཐོབ་ཀྱིས་བསྐོར་བ་གསལ་འདེབས། དེ་དག་ནི་ལྗོན་ཤིང་དང་མ་
འབྲེལ་བ་ཡིན། དེ་ལྟར་སྐྱབས་ཡུལ་དང་ཚོགས་ཞིང་གཅིག་པའི་དབང་དུ་བྱས་ཏེ་
སྐྱབས་འགྲོ་བྱེད་ཚུལ་ནི། ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་
88



ཉིན་བདུན་པ།།
ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱི་ངོ་བོར་གྱུར་བ་ཆོས་ཀྱི་
ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས་འཕགས་པའི་དགེ་འདུན་ཐམས་
ཅད་ཀྱི་མངའ་བདག་དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་
དམ་པ་རྣམས་ལ་སྐྱབས་སུ་མཆིའོ། ཞེས་དང༌། བླ་མ་ལ་སྐྱབས་སུ་མཆིའོ། ཞེས་
གང་མང་བརྗོད་པས་བླ་མ་རྣམས་ཀྱི་སྐུ་ལས་བདུད་རྩི་འོད་ཟེར་དང་བཅས་པའི་རྒྱུན་
བྱུང་རང་གི་མཐའ་བསྐོར་དུ་སེམས་ཅན་ཐམས་ཅད་ཡོད་པར་མོས་ནས་རང་གཞན་
ཐམས་ཅད་ཀྱི་ལུས་སེམས་ལ་བཞུགས། བླ་མ་ལ་བརྟེན་པའི་སྡིག་སྒྲིབ་ཐམས་ཅད་
སྦྱངས་པའི་མོས་པ་དང༌། དེ་བཞིན་དུ། སངས་རྒྱས་ལ་སྐྱབས་སུ་མཆིའོ། ཞེས་
ལན་གང་མང་བརྗོད་པས་སངས་རྒྱས་ལ་བརྟེན་པའི་སྡིག་སྒྲིབ། ཆོས་ལ་སྐྱབས་སུ་
མཆིའོ། ཞེས་པའི་སྐབས་ཆོས་ལ་བརྟེན་པའི་སྡིག་སྒྲིབ། དགེ་འདུན་ལ་སྐྱབས་སུ་
མཆིའོ་ཞེས་པའི་སྐབས་དགེ་འདུན་ལ་བརྟེན་པའི་སྡིག་སྒྲིབ་སྦྱངས་པའི་མོས་པ་བྱེད་
ཚུལ་སོགས་རིགས་འགྲེ་ཡིན། ཡང་དེ་དག་གི་སྐབས་འོད་ཟེར་མང་པོ་འཕྲོས་པ་
གཅིག་ཏུ་འདུས་ནས་སྤྱི་བོར་ཐིམ་པའི་ཉམས་དང༌། སྡིག་སྒྲིབ་དག་ནས་རང་གི་
ལུས་སེམས་ཀྱང་སྔར་དང་མི་འདྲ་ཞིག་ ཏུ་གྱུར་སོང་སྙམ་པ་ལྟ་བུ་དགོས་གསུངས།
འདིའི་སྐབས་དཔེ་ཆ་ལ་མ་གུས་པ་གྱིས་ན་ཤེས་རབ་འཆལ་བའི་རྒྱུ་སྡུག་ཤོས་ཡིན་
པས་འཇམ་དབྱངས་སྒྲུབ་པ་ལས་གནད་འདིར་ཟབ་པ་གལ་ཆེ་གསུངས། དེ་ནས་
སངས་རྒྱས་ཆོས་ཚོགས་མའི་སྒོ་ནས་སྐྱབས་སེམས་བྱ་ལ། སངས་རྒྱས་ཆོས་ཚོགས་མ་
འདི་རྒྱུ་འཕྲུལ་དྲ་བའི་ཚིག་ཡིན་ཞིང་ཐེག་པ་ཆེན་པོའི་སྐྱབས་འགྲོ་བྱེད་ཚུལ་ཡིན་པས་
གོང་གི་སྐྱབས་འགྲོ་དང་འདི་གཉིས་ལ་ཁྱད་པར་གསུམ་ཡོད། དེས་ཁྱད་པར་དང་
པོ་སྐྱབས་ཡུལ་གྱི་ཁྱད་པར་ནི། དང་པོ་ལ་འཕགས་པ་ཐམས་ཅད་སྐྱབས་ཡུལ་གྱི་
གཙོ་བོར་འགྲོ་ཡང༌། འདིར་ནི་ཐེག་ཆེན་འཕགས་པ་ཁོ་ན་དང༌། དུས་ཀྱི་ཁྱད་པར།
དང་པོ་ ཐར་པ་མ་ཐོབ་བར་དུ་དང༌། འདི་ནི་སངས་རྒྱས་ མ་ ཐོབ་བར་དུ་ཡིན།
89



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བསམ་པའི་ཁྱད་པར་རང་གཞན་སྲིད་ཞིའི་སྡུག་བསྔལ་དང་ཕྲད་པ་ལ་སྙིང་ནས་
འཇིགས་པ་དང༌། དཀོན་མཆོག་ལ་དེ་ལས་སྐྱོབས་པའི་ནུས་པ་ཡོད་པར་ཡིད་ཆེས་
པ་དང༌། འགྲོ་བ་རྣམས་ལ་ལྷག་པར་ཡང་སྙིང་བརྩེ་བ་རྣམས་འདིའི་སྐྱབས་འགྲོའི་
རྒྱུ་ལ་ཚང་དགོས། དེ་ལྟར་སྐྱབས་སེམས་ལན་གང་མང་བྱས་ནས་བདུད་རྩི་འབེབས་
སྦྱངས་ལ་སོགས་པར་བྱས་པའི་མཐར་ཚོགས་ཞིང་རྣམས་འོད་དུ་ཞུ་ནས་རང་གཞན་
ལ་ཐིམ་པས་རང་གཞན་ཐམས་ཅད་ཐུབ་པའི་དབང་པོའི་ངོ་བོར་སངས་རྒྱས་པའི་
མོས་པ་བྱས་ནས་སྙིང་ཁར་སྔགས་བཀོད་དེ་མུ་ནེའི་སྔགས་འདྲེན་པ་འདི་བདེ་ལམ་གྱི་
ལུགས་ཡིན། དེའི་ངང་ནས་ག་རེ་བདག་གཞན་ཐམས་ཅད་སངས་རྒྱས་པ་དེ་མོས་
པ་ཡིད་བྱེད་ཙམ་མ་གཏོགས་དངོས་སུ་སངས་རྒྱས་མི་འདུག དེ་ལྟར་སངས་མ་རྒྱས་
པ་གང་གི་ལན་ན། རང་ཕྱོགས་ལ་ཆགས་གཞན་ཕྱོགས་ལ་སྡང་བའི་ཉེ་རིང་ཆགས་
སྡང་གི་བློ་དང་བྲལ་བའི་བཏང་སྙོམས་ལ་ མ་ གནས་ པས་ ལན་ པར་ འདུག་ པས།
རང་གཞན་ཐམས་ཅད་ཉེ་རིང་ཆགས་སྡང་དང་བྲལ་བའི་བཏང་སྙོམས་ལ་གནས་ན་
ཅི་མ་རུང་སྙམ་པ་འདུན་པ་ཚད་མེད། གནས་བར་གྱུར་ཅིག་སྙམ་པ་སྨོན་པ་ཚད་
མེད། གནས་པར་བདག་གིས་བྱའོ་སྙམ་པ་ལྷག་བསམ་ཚད་མེད་དེ། ཚད་མེད་རེ་
རེ་ཡང་ཚད་མེད་གསུམ་ལྡན་གསུམ་ལྡན་དུ་བྱེད་པ་དང༌། དེ་ལྟར་བྱེད་ནུས་པར་བླ་
མ་ལྷས་བྱིན་གྱིས་བརླབས་ཏུ་གསོལ་སྙམ་དུ་གསོལ་འདེབས་རེ་ཡང་བྱེད་དགོས།
ནས་མ་སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་ཡང་དག་པར་ཡང་རྫོགས་
པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་བྱང་
ཆུབ་ལམ་གྱི་རིམ་པའི་ཁྲིད་སྒོམ་པ་ལ་འཇུག་པར་བགྱིའོ་ཞེས་པས་ལམ་ལ་དམིགས་
པའི་སེམས་བསྐྱེད་སྒོམ་དགོས་གསུངས།། ། །
90



ཉིན་བརྒྱད་པ།
མདོ་ལས། རྒ་བས་གཙེས་པ་རྣམས་ནི་མཐུ་ཆུང་ཞིང༌། ། ཚེ་ཐུང་བས་ན་
སྲོག་ཁྱེར་དུས་ཀྱང་ཉེ། ། འཆི་བའི་འཇིགས་པ་འདི་དག་རྣམས་ཀྱིས་ནི། ། བསོད་
ནམས་དེ་སྦྱོར་དག་ནི་བྱ་བའི་རིགས། ། ཞེས་པའི་ལུང་ཁུངས་སུ་མཛད་ནས་སྔོན་
འགྲོའི་གསུང་བཤད་ཀྱི་སྐབས། ཚོགས་ཀྱི་སྐད་དོད་སཾ་བྷ་ར་ཞེས་པ་ཡང་དག་པར་
འགྲུབ་པར་བྱེད་པ་ལ་འཇུག་པ་ཡིན་པས། བྱང་ཆེན་ཡང་དག་པར་འགྲུབ་པར་
བྱེད་པ་ཞིག་ལ་ཚོགས་ཞེས་ཟེར་ཞིང་། དེ་ཡང་ལས་དང་པོ་བའི་དེ་ནི་མངོན་རྟོག
རྒྱན་ནས་བཤད་པའི་ཚོགས་སྒྲུབ་ཀྱིས་ཉམས་ལེན་ཡིན། ཡང་མི་ལ་རྒན་གཞོན་བར་
གསུམ་ཡོད་པའི་གཞོན་པ་རྣམས་ཀྱིས་ད་ལྟ་ང་རྩེད་མོ་རྩེ་བ་སོགས་ཀྱིས་དུས་ཡིན་
ཟེར་ནས་ཆོས་འདི་མི་བྱེད། དར་མ་རྣམས་ཀྱིས་ང་ད་ལྟ་དགྲ་འདུལ་གཉེན་སྐྱོང་
སོགས་བྱེད་དགོས་ཟེར་ནས་ཆོས་འདི་མི་བྱེད། རྒན་པ་ཚོས་ངེད་ཚོ་ན་སོ་རྒས་ནས་
ཆོས་བྱེད་མི་ཐུབ་པར་འདུག་ཟེར་ནས་མི་བྱེད་པ་དེ་འདྲ་མ་ཡིན་པར། གཞོན་ན་
གཞོན་པས་ གཞོན་ ནུ་ རབ་བྱུང་ ཆོས་ བྱེད་ པའི་ དུས་ སུ་ མདོ་བསྟན་ བཅོས་ནས་
གསུངས་པས་ཆོས་བྱེད་དགོས། དར་ན་དར་བས་ཆོས་བྱེད་རན། རན་པར་མ་
ཟད་ཕྱིས་གྲབས་འདུག་གོ་སྙམ་དུ་ཆོས་བྱེད་དགོས། རྒས་ན་རྒས་པའི་འཆི་ཁར་
གཞན་མ་བྱུང་ཀྱང་སྐྱབས་འགྲོ་རྣམ་དག་ཞིག་ཨེ་ཡོང་གི་རེ་བ་བྱེད་དགོས། ཡང་མི་
ཤེས་པ་ཤེས་པར་བྱེད་པའི་ཐོས་པ། ཤེས་པའི་དོན་ལ་འདྲིས་པར་བྱེད་པའི་བསམ་
པ་གཉིས་བྱས་ན་སྒོམ་པ་ནི་དེའི་ཁོངས་ནས་ཡོང་བ་ཡིན་གསུངས། ཡང་ཚད་མེད་
བཞི་པོ་འདི་ལ་ཚད་མེད་ཅེས་བརྗོད་པའི་རྒྱུ་མཚན་ནི། སེམས་ཅན་ཚད་མེད་པ་ལ་
དམིགས་པ་དང༌། ཚོགས་ཚད་མེད་པའི་རྒྱུར་གྱུར་པ་དང་། ཡེ་ཤེས་ཚད་མེད་པའི་
91



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྐྱེན་དུ་གྱུར་པ་དང་། ཡེ་ཤེས་ཚད་མེད་པའི་སྤྱོད་ཡུལ་དུ་གྱུར་པའི་རྒྱུ་མཚན་གྱིས་
ཡིན། ཡང་སྦྱོར་ཆོས་མདོར་བསྡུས་མཛད་ན། གནས་ཁང་བྱི་དོར་བྱས། མཆོད་
པ་ཕུལ། སྟན་ལ་འཁོད་ནས་མདུན་གྱི་ནམ་མཁར་ཐུབ་པའི་དབང་པོ་ལ་ཚོགས་
ཞིང་ཐམས་ཅད་ཀྱིས་ཁྲ་ལམ་མེ་བསྐོར་ནས་བཞུགས་པ་མོས་ཏེ། སྐྱབས་སེམས་
བདུད་རྩི་འབེབས་སྦྱང་དང་བཅས་པ། ཚད་མེད་བཞི་ལམ་ལ་དམིགས་པའི་སེམས་
སྐྱེད་དང་བཅས་པ་བསྒོམ། ཚོགས་ཞིང་སྐྱབས་ཡུལ་ལྟར་གསལ་བཏབ་ལ། དེ་ལ་
ཡན་ལག་བདུན་པ་མཎྜལ་དང་བཅས་པ་འབུལ། དེ་ནས་གསོལ་འདེབས་མཛད་པ་
ཡིན། ཡང་ལམ་གཞན་གྱི་སྐབས་ལམ་སོ་སོ་ལ་མྱོང་བ་འདོན་པ་གཙོ་བོ་ཡིན་ཀྱང༌།
ཚོགས་ཞིང་གི་སྐབས་གསལ་སྣང་འདོན་པ་གཙོ་བོ་ཡིན། ཁ་སང་སྐྱབས་ཡུལ་དང་
ཚོགས་ཞིང་གཅིག་པའི་དབང་དུ་བྱས་ནས་རྒྱས་པར་ཞུས་ཡོད་པས་ད་ལམ་ཚོགས་
ཞིང་བསྐྱར་དུ་ཞུ་མི་དགོས་ལ། འོན་ཀྱང་འདིར་བསྣོན་པ་འདེབས་རྒྱུ་གསུམ་ཡོད་
པས། དང་པོ་ནི། སྤྱི་མགྲིན་སྙིང་ཁ་གསུམ་ལ་ཨོཾ་ཨཱ༔ ཧཱུྃ་གི་ཡི་གེ་གསུམ་བཀོད་ནས་
གནས་གསུམ་བྱིན་གྱིས་བརླབས་པའམ། ཡང་ན་དེའི་ཐོག་ཏུ་ལྟེ་བར་སྭ་སེར་པོ་
དང་། གསང་གནས་སུ་ཧཱ་ལྗང་ཁུ་བཀོད་དེ་གནས་ལྔ་བྱིན་གྱིས་བརླབས་པ་གང་
རིགས་བྱ། ཁྱད་པར་གཉིས་པ་ནི། སྤྱིར་སྤྱན་འདྲེན་ཡུལ་གསུམ་ཡོད་དེ། རང་
གར་བཞུགས་ཀྱི་གནས། འོག་མིན་གྱི་གནས། རང་བཞིན་གྱི་གནས་རྣམས་ལས་
འདིར་རང་བཞིན་གྱི་གནས་དེ་གང་བྱུང་བྱུང་ནས་སྤྱན་འདྲེན། དེ་ཡང་གཙོ་བོའི་
ཐུགས་ཀ་ནས་འོད་ཟེར་ཕྱོགས་བཅུར་འཕྲོས་པས་ཚོགས་ཞིང་གི་ཡེ་ཤེས་པ་རྣམས་
སྤྱན་འདྲེན་ཏེ། རྣམ་དག་ཆོས་ཀྱི་དབྱིངས་ལས་མ་གཡོས་ཀྱང་། ། ཐུགས་རྗེའི་
སྤྱན་གྱིས་འགྲོ་ལ་ཕྱོགས་བཅུར་གཟིགས། ། རྒྱལ་བ་ཀུན་གྱི་འཕྲིན་ལས་རྒྱས་མཛད་
པ། ། དུས་གསུམ་བླ་མ་འཁོར་བཅས་གཤེགས་སུ་གསོལ། ། ཞེས་པ་དང༌། མ་
ལུས་སེམས་ཅན་ཀུན་གྱི་མགོན་གྱུར་ ཅིང༌། ། བདུད་སྡེ་དཔུང་བཅས་མི་བཟད་
92



ཉིན་བརྒྱད་པ།
འཇོམས་མཛད་ལྷ། ། དངོས་རྣམས་མ་ལུས་ཡང་དག་མཁྱེན་གྱུར་བའི། །
བཅོམ་
ལྡན་འཁོར་བཅས་གནས་འདིར་གཤེགས་སུ་གསོལ། ། ཞེས་འདོན། དེ་ལྟར་སྤྱན་
དྲངས་པ་དེ་རྣམས་སྔོན་ནས་གསལ་བཏབ་ཟིན་པའི་ཚོགས་ཞིང་རྣམས་ལ་ཐིམ་པར་
མོས་དགོས་ལ། དེ་ཡང་ཚོགས་ཞིང་གི་ལྷ་རེ་རེ་ལ་ཡང་ཚོགས་ཞིང་ཚང་མ་རེ་ཐིམ་
པའི་མོས་པ་བྱ་དགོས། ཁྱད་པར་གསུམ་པ་ནི། ཚོགས་ཞིང་རྣམས་བྱེད་པ་པོ་བླ་མ་
གཅིག་པ་དེ་གའི་རྣམ་འཕྲུལ་ཡིན་པར་མ་ཟད། མཐའ་སྐོར་དུ་གང་ལ་གང་འདུལ་
གྱི་སྐུ་གསུང་ཐུགས་ཀྱི་སྤྲུལ་པ་བསམ་གྱིས་མི་ཁྱབ་པས་བསྐོར་བར་བསམས་ཏེ། དེ་
ཡང་ཁྱིའི་རྣམ་པས་འདུལ་བ་ལ་ཁྱི། ཕག་གི་རྣམ་པས་འདུལ་བ་ལ་ཕག་སོགས་སོ་
སོའི་རྣམ་པར་བསྟན་པ་འདི་འདྲ་བའི་ཐབས་མཁས་དང་ཐུགས་རྗེ་བསམ་གྱིས་མི་
ཁྱབ་པ་འདི་འདྲ་ངའི་བླ་མ་འདིས་མཛད་མཁྱེན་པ་ཨང་སྙམ་དུ་དད་པ་བླ་ལྷག་ཏུ་སྐྱེ་
བ་དགོས། རང་གི་དད་པས་ལག་མ་ཐོགས་ནས་སངས་རྒྱས་ཀྱི་ཐུགས་རྗེ་དུས་ལས་
ཡོལ་བ་མི་སྲིད་དེ། སྔོན་རྒྱལ་པོ་གསལ་རྒྱལ་ལ་བུ་མོ་རྡོ་རྗེ་མ་བྱ་བ་ཡིད་དུ་མི་འོང་བ་
གང་ནས་བལྟས་ཀྱང་འདི་མི་མིན་ནམ་སྙམ་པ་སྐྱེ་བ་ཞིག་བྱུང་བ་དེ་སློང་མཁན་ཡང་
མ་རྙེད། ཉར་ཡང་མི་འདོད་པ་བྱུང་བ་ན། རང་གི་འབངས་རིགས་རུས་མཐོ་བ་
ཞིག་ལ་བྱིན་པས། དེས་རྒྱལ་པོས་བྱིན་པར་སོང་གཤིས་ནང་དུ་སུས་ཀྱང་མི་མཐོང་
སར་སྦས་ནས་བཞག་སྟེ་ལྟོ་ཆས་ལེགས་པར་སྦྱིན། ཁྱིམ་བདག་ཁོ་རང་གཞན་དུ་
འགྲོ་བའི་ཚེ་ཡང་བུ་མོ་དེ་སྒམ་ཞིག་གི་ནང་དུ་བཅུག བུག་པ་ཞིག་ནས་ལྟོ་སྟེར་ས་
བྱས། སྒམ་ལ་སྒོ་ལྕགས་རྒྱབ་ནས་ལྡེ་མིག་ཁོ་རང་གི་ཨམ་ཕྲག་དུ་བཅུག་འགྲོ་བ་ཡིན་
པ་ལ། ལན་ཅིག་བཅོམ་ལྡན་འདས་འབྱོན་པ་ལ་མི་ཐམས་ཅད་དེ་བལྟ་བར་འགྲོ་
དུས་ཤིག མི་གཉིས་ཀྱིས་བུ་མོ་རྡོ་རྗེ་མ་བལྟ་བར་བྱས་ནས་ཆང་ཁྱེར་ཏེ་བུ་མོ་རྡོ་རྗེ་
མའི་ཁྱིམ་ཐབ་དེ་ལ་བྱིན་ནས། དེ་ར་རོ་བ་ན་ཨཾ་ཕྲག་ནས་ལྡེ་མིག་བཏོན་ཏེ་ཁྱེར་ཕྱིན་
པ་ན། བུ་མོ་རྡོ་རྗེ་མ་ཡང་དེའི་ཉིན་ལས་བཟང་པོ་སྨིན་ནས་སྒམ་གྱི་ནང་དུ། ང་ལྟ་
93



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བུའི་བསོད་ནམས་དམན་པ་སངས་རྒྱས་དེ་ཡང་མཇལ་རྒྱུ་མེད་པ་ལ་ཨང་སྙམ་དུས་
སངས་རྒྱས་ཁོ་ན་ཡིད་ལ་བྱེད་ཅིང་བསྡད་པས། སྒམ་གྱི་བུག་པ་ནས་སངས་རྒྱས་ཀྱི་
དབུའི་གཙུག་ཏོར་སྔོ་ལིང་ངེ་མཐོང་། ད་དུང་སངས་རྒྱས་ཡིན་པར་མ་ཤེས་པའི་
དབང་གི་མྱ་ངན་དེ་ཁ་བྱེད་ཅིང་བསྡད་པས་ཞལ་རས་ནས་རིམ་གྱིས་མཇལ་ཏེ་སངས་
རྒྱས་མངོན་སུམ་དུ་མཇལ་མ་ཐག་ནས་སྔར་གྱི་ལུས་ཡིད་དུ་མི་འོང་བ་དེ་སྦྲུལ་ཤུན་
བརྗེས་པ་བཞིན་དུ་བརྗེས་ནས་ཤིན་ཏུ་ཡིད་དུ་འོང་བ་ཞིག་ཏུ་སོང་བ་མི་དེ་གཉིས་
ཀྱིས་མཐོང་བས་ཁྱིམ་བདག་དེ་ལ་འདི་ཡིད་དུ་འོང་དྲགས་ནས་མ་བསྟན་པ་ཡིན་ནམ་
བྱས་པས། དེ་མིན་སྔར་ཡིད་དུ་མི་འོང་བ་ཡིན་ཀྱང་། དེ་རིང་འདི་ལྟར་སོང་འདུག་
པའི་རྒྱུ་མཚན་བུ་མོར་རང་ལ་དྲིས་ཤིག་ཟེར་བ་ལྟར་དྲིས་པ་ན། བུ་མོས་སྔར་གྱི་བྱུང༌
ཚུལ་བརྗོད་པས། གང་ གི་ མོས་ པ་གཙོར་བྱེད་པ། ། དེ་ཡི་ མདུན་ དུ་ ཐུབ་ པ་
བཞུགས། ། ཞེས་པ་ཡང་དེ་ནས་བྱུང་བ་ཡིན། ང་ཅག་གི་དད་པ་ནི་དཔེར་ན།
ཆུའི་ཁར་ཙམ་པ་བཏབ་པ་ལྟར་ཁ་ལ་ཡམ་ཡམ་པ་ཡོད་མདོག་ཁ་ཡང་དོན་ལ་མེད་
པས་ལན། ལམ་རིམ་ཆེན་མོ་ལས་ཀྱང་། ཞིང་གི་མཆོག་ལ་ཐ་མལ་བའི་ཞིང་གི་
མཐོང་ཙམ་ཡང་མེད་པ་འདི་འོ་སྐོལ་སྟངས་བཟང་བར་མི་འདུག་པས་ཞེས་གསུངས་
པ་ལྟར། དཔེར་ན། ཞིང་ཁ་ཞིག་ཏུ་སྟོན་ཐོག་འདེབས་རྒྱུ་མ་བྱུང་བར་ལུས་ཤིང་།
མི་གཞན་གྱིས་ཞིང་ཁར་སྟོན་ཐོག་ཡག་པོ་སྐྱེས་པ་མཐོང་བའི་སྐབས། ངའི་ཞིང་དེ་
རང་གིས་བཏབ་པའི་རྗེས་ཡང་མེད། གཞན་ལ་བཙོང་པའི་རྗེས་ཡང་མེད་པ་ཤིན་
ཏུ་ཕངས་ཞེས་མྱ་ངན་བྱེད་པ་ཙམ། ད་རེས་དལ་འབྱོར་ལན་ཅིག་ཐོབ་པའི་དུས་སུ་
བསོད་ནམས་གསོག་ རྒྱུ་ མ་བྱུང་ཞེས་ ཕངས་ ཕངས་བྱེད་མཁན་སུ་ཡོད་གསུངས།
ལམ་རྒྱུད་ལ་སྐྱེ་བའི་མཐུན་རྐྱེན་ཚོགས་བསགས་པ་དང་། འགལ་རྐྱེན་སྒྲིབ་པ་སྦྱོང་
བ་གཉིས་མེད་ན་ལམ་ཤིན་ཏུ་སྐྱེ་དཀའ་བས་ཞེས་སོགས་ཀྱི་སྐབས་སུ། རྒྱལ་པོ་ཨིཎྜི་
བྷུ་དྷི་ཞེས་ ཚེ་ གཅིག་ ཉིད་ ལ་ སངས་ རྒྱས་ ཀྱི་ གོ་ འཕང་ བརྙེས་ པ་ དེའི་ ཞལ་ ནས།
94



ཉིན་བརྒྱད་པ།
(༢
སེམས་ཙམ་རྣམ་པར་བདེན་པ་དང་རྣམ་པར་རྫུན་པའི་ལྟ་བ་སྒོམ་ཀྱང་སངས་མི་རྒྱ།
འོ་ན་མྱུར་དུ་སངས་རྒྱ་བར་འདོད་པས་གང་ལ་བསླབ་སྙམ་ན། ཆོས་སྤྱོད་ཡན་ལག་
བདུན་པ་ལ་བསླབ་པར་བྱའོ། ཞེས་གསུངས་པ་ལྟར་ཡན་ལག་བདུན་པ་འདི་ལ་
འབད་དགོས། ཡན་ལག་བཅུ་ནི། ཡན་ལག་བདུན་གྱི་ཐོག་ཏུ། དད་པའི་ཡན་
ལག སྐྱབས་འགྲོའི་ ཡན་ ལག སེམས་བསྐྱེད་ ཀྱི་ ཡན་ ལག་ གསུམ་ རྩི་ བ་ ཡིན།
ཡན་ལག་ཞེས་བརྗོད་པའི་རྒྱུ་མཚན་ནི། དཔེར་ན། ཤིང་རྟ་ཡན་ལག་མ་ཚང་ན་
ཤིང་རྟ་དེ་འགྲོ་མི་ཡོང༌། དེ་བཞིན་དུ་ཡན་ལག་བདུན་པ་འདི་མེད་ན་སངས་རྒྱས་སུ་
འགྲོ་བའི་ཐབས་མེད། དེ་ལ་ཕྱག་འཚལ་བའི་ཡན་ལག་གི་སྐབས་རྒྱས་པར་བྱེད་ན།
འདྲེན་པ་མཉམ་མེད་སྟོན་པ་བཅོམ་ལྡན་འདས། ། རྒྱལ་ཚབ་དམ་པ་རྗེ་བཙུན་མི་
ཕམ་མགོན། ། རྒྱལ་བས་ལུང་བསྟན་འཕགས་པ་ཐོགས་མེད་ཞབས། ། སངས་
རྒྱས་བྱང་སེམས་གསུམ་ལ་ཕྱག་འཚལ་ལོ། ། ཞེས་སོགས་ལམ་རིམ་བླ་བརྒྱུད་ཀྱི་
གསོལ་འདེབས་ཀྱི་ཚིགས་རྣམས་ཕྱག་འཚལ་དུ་བསྒྱུར་ནས་འདོན། མདོར་བསྡུ་ན།
ཕུན་ཚོགས་བདེ་ལེགས་བྱེ་བས་བསྐྲུན་པའི་སྐུ། ། མཐའ་ཡས་འགྲོ་བའི་རེ་བ་སྐོང་
བའི་གསུང༌། ། མ་ལུས་ཤེས་བྱ་ཇི་བཞིན་གཟིགས་པའི་ཐུགས། ། ཤཱཀྱའི་རྒྱལ་པོ་དེ་
ལ་ཕྱག་འཚལ་ལོ། ། ཞེས་དང༌། སངས་རྒྱས་ཐམས་ཅད་འདུས་པའི་སྐུ། ། རྡོ་རྗེ་
འཛིན་པའི་ངོ་བོ་ཉིད། ། དཀོན་མཆོག་གསུམ་གྱི་རྩ་བ་སྟེ། ། བླ་མ་རྣམས་ལ་ཕྱག་
འཚལ་ལོ། ། ཞེས་དང༌། དེ་ནས་བྱམས་པ་ཐོགས་མེད་དབྱིག་གཉེན་རྣམ་གྲོལ་
སྡེ། ། སོགས་དང་། འཇམ་དབྱངས་ཡོད་མེད་ཕྱོགས་འཇིགས་ཀླུ་སྒྲུབ་ཞབས། །
སོགས་དང༌། ཐུགས་ རྗེ་ ཆེན་ པོ་ བདེ་ གཤེགས་ རྡོ་ རྗེ་འཆང་། ། སོགས་ དང༌།
བཤད་སྒྲུབ་གདམས་པའི་མཆོག་མངའ་ཨ་ཏི་ཤ། ། སོགས་དང༌། གངས་ཅན་ཤིང་
རྟའི་སྲོལ་འབྱེད་ཙོང་ཁ་པ། ། སོགས་དང༌། དེ་འཇུག་ཚིགས་བཅད་གང་རིགས་
འདོན་མི་འདོན་བློ་དང་བསྟུན་རྗེས། ཇི་སྙེད་སུ་དག་ཕྱོགས་བཅུའི་འཇིག་རྟེན་
95



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ན། ། ཞེས་སོགས་འདོན། ཡན་ལག་བདུན་པ་འདི་ལ་འགྲེལ་པ་མང་དུ་ཡོད་ཀྱང་
འགྲེལ་པ་བཞིའི་དོན་བསྡུས་སློབ་དཔོན་ཡེ་ཤེས་སྡེས་མཛད་པ་བལྟ་བར་གསུངས་
མོད། རང་ཅག་གིས་རྗེ་རིན་པོ་ཆེའི་གསུང་ཤོག་བུ་གཅིག་པུ་འདི་ལ་ཡག་པོ་བལྟ་
དགོས། དེ་ཡང་ཕྱག་ལ་སྒོ་གསུམ་བསྡོམས་པའི་ཕྱག་དང༌། སྒོ་གསུམ་སོ་སོའི་ཕྱག་
གཉིས་ཡོད་པའི་དང༌པོ་ནི་ ཇི་ སྙེད་ སུ་ དག་ ཅེས་ སོགས་ཚིགས་བཅད་ གཅིག་ སྟེ།
ཕྱོགས་བཅུ་ཀ་དང་དུས་གསུམ་ཀར་བཞུགས་པའི་སངས་རྒྱས་ཐམས་ཅད་ལ་ལུས་
ངག་ངག་ཡིད་གསུམ་གུས་པས་འདུད་པའོ། སྒོ་གསུམ་སོ་སོའི་ཕྱག་ལ་ལུས་ཀྱི་ཕྱག་
ནི་བཟང་པོ་སྤྱོད་པའི་སྨོན་ལམ་སྟོབས་དག་གིས། ཞེས་སོགས་ཚིགས་བཅད་གཅིག་
སྟེ། གོང་གི་རྒྱལ་བ་ཐམས་ཅད་མིག་གིས་མཐོང་བ་མིན་པར་ཡིད་ཡུལ་དུ་མངོན་
སུམ་དུ་ཡོད་པ་ལྟར་དམིགས་ལ་རང་གི་ལུས་ཀྱང་རྡུལ་ཕྲ་རབ་ཀྱི་གྲངས་དང་མཉམ་
པར་སྤྲུལ་ཏེ་ཕྱག་ཡུལ་རྣམས་ཀྱི་བཟང་པོའི་སྤྱོད་པ་ལ་དད་པའི་སྟོབས་བསྐྱེད་ནས་
ཕྱག་འཚལ་བའོ། ཡིད་ཀྱི་ཕྱག་ནི། རྡུལ་ གཅིག་ སྟེང་ན་རྡུལ་སྙེད་སངས་རྒྱས་
རྣམས། ། ཞེས་སོགས་ཚིགས་བཅད་གཅིག་སྟེ་ཚོགས་ཞིང་ཐམས་ཅད་ཀྱང་རྡུལ་ཕྲ་
རབ་རེ་རེའི་སྟེང་ན་རྡུལ་ ཐམས་ ཅད་ཀྱི་གྲངས་དང་ མཉམ་ པར་ བཞུགས་པ་ལ།
རང་གི་ལུས་ཀྱང་དེ་སྙེད་དུ་སྤྲུལ་ནས་དེ་དག་གི་ཡོན་ཏན་དྲན་པའི་མོས་པ་བསྐྱེད་
པའོ། ངག་གི་ཕྱག་ནི། དེ་དག་བསྔགས་པ་མི་ཟད་རྒྱ་མཚོ་རྣམས། ། ཞེས་སོགས་
ཚིགས་བཅད་གཅིག་སྟེ། ཕྱག་ཡུལ་རྣམས་ཀྱི་ཡོན་ཏན་ཟད་མི་ཤེས་པ་སྟེ་ཟད་པ་
མེད་པ་རྣམས་རང་གི་ལུས་གྲངས་མེད་པ་སྤྲུལ་ཏེ། ལུས་རེ་རེ་ལ་མགོ་དཔག་ཏུ་མེད་
པ་དང༌། མགོ་རེ་རེ་ལ་ཁ་དཔག་ཏུ་མེད་པ་ཁ་རེ་རེ་ལ་ལྕེ་དཔག་ཏུ་མེད་པ་སྤྲུལ་ནས་
བསྟོད་དབྱངས་བརྗོད་པ་ཡིན། དེ་ལྟར་རང་གི་ལུས་རྡུལ་ཕྲ་རབ་ཀྱི་གྲངས་དང་
མཉམ་པ་སྤྲུལ་པ་ཡང་མེད་པ་ཞིག་བློས་སྤྲུལ་པ་མིན་གྱི ། ཡོད་ངེས་ཞིག་གསལ་
འདེབས་པ་ཡིན་ཏེ། རང་གི་འཁོར་བ་ཐོག་མ་མེད་པ་ནས་ལུས་གྲངས་མེད་པ་རྡུལ་
96



ཉིན་བརྒྱད་པ།
ཕྲ་རབ་ཀྱི་གྲངས་ལས་ལྷག་པ་བླངས་པ་རྣམས་གསལ་འདེབས་ཤིང་། སེམས་ཅན་
གཞན་གྱིས་ལུས་ཀྱང་དེ་རྙེད་དུ་སྤྲུལ་ནས་མཐའ་སྐོར་དུ་གསལ་འདེབས་དགོས། དེ་
ཡང་ཡོངས་འཛིན་ཡེ་ཤེས་རྒྱལ་ མཚན་ བཀྲ་ཤིས་ ལྷུན་ པོར་ བཞུགས་ སྐབས་ཤིག
ཕྱིའི་ཁྱམས་སུ་བཞེས་ཅན་གྱི་ནང་དུ་མང་ཇ་བསྣམས་ནས་བཞུགས་པས། གཡབས་
བསྐོར་གྱི་སྟེང་གི་མི་ཐམས་ཅད་གསོལ་ཇའི་ལྦུ་བ་ཆུང་ངུ་ཞིག་གི་ནང་དུ་གསལ་པོར་
ཤར་ཞིང་། གུལ་གུལ་བྱེད་པ་སོགས་དོན་བྱེད་ནུས་པའི་བྱ་བ་རྣམས་ཀྱང་བྱེད་པ་
གཟིགས་པ་ཡིན་འདུག་པས་དེ་དག་ཀྱང་འདིའི་རྒྱབ་བརྟེན་དུ་དྲན་པ་བྱེད་དགོས།
སྔོན་མའི་ང་དེ་ཡང་ད་ལྟའི་ང་ཡིན་ཏེ། བུ་སྟོན་གྱིས་གསུངས་པ་ལྟར། འཇུག་པ་
ལས། ཤིང་ཡང་བཙུགས་སོ་སྙམ་དུ་རྟོག་དེས་ན། ། གཞན་ལས་སྐྱེ་བ་འཇིག་རྟེན་
ལས་ཀྱང་མེད། ། ཅེས་གསུངས་པའི་རིགས་པས། དཔེར་ན། ན་ནིང་བདག་
གིས་ཤིང་ཞིག་བཙུགས་ནས་དེ་སྐྱེས་ན། འདི་ངས་བཙུགས་པ་དེ་ཡིན་བྱས་ཚེ་
ཐམས་ཅད་ཀྱིས་ཁྱོད་བདེན་ཟེར་བ་མ་གཏོགས། དེ་ཁྱོད་མིན། ན་ནིང་གི་མི་དེ་
ཡིན་ཞེས་ཟེར་མཁན་སུ་ཡང་མི་ཡོང་བས་སྔོན་མའི་ང་དེ་ད་ལྟའི་ང་ཡིན་པར་འཇིག་
རྟེན་པས་ཀྱང་འདོད་པོར་སྣང་ཞེས་གསུངས་སྣང་བ། དེ་ལྟར་རང་དང་མཐའ་སྐོར་
དུ་སེམས་ཅན་གཞན་ཡང་མོས་ནས་ཕྱག་བཙལ་ན་སྐྱབས་འཇུག་ཀྱང་དེ་ལས་ལྷག་པ་
ཅི་ཡོད། དེའི་ཕྱིར་འདི་འདྲ་བའི་ཕྱག་ལེན་དུ་བསྟན་རྒྱུ་རྣམས་བཞག་ནས། རང་
ལ་ནུས་པ་མེད་པར་ཁག་བཞག་སྟེ། གསོལ་ཇ་བཞེས། འགྱེད་སོགས་བླངས་ནས་
སྐྱབས་འཇུག་མ་བྱས་ན་ནི་རང་ལ་དེ་ལས་གནོད་པ་མེད་པས་དེ་རྣམས་ཀྱང་ཐུགས་
ཡུལ་དུ་བཅང་དགོས། དེ་ལྟར་ཕྱག་འཚལ་བའི་ཚེ་ལག་པ་སོགས་ཀྱང་ལེགས་པར་
སྐྱོང་དགོས་ཏེ། བླ་མ་བྱམས་པས། ང་སྤྱིར་ཁམས་པ་ཡིན་པ་དང་། དེའི་ནང་
ནས་ལྷོ་པ་ཁམས་པ་ཡིན་པས་ཕྱག་འདི་ལ་ངོ་སོ་ཆེན་པོ་བྱུང་གསུངས་པ་ཡིན། ལྟུང་
བཤགས་དང་འབྲེལ་བའི་བརྒྱ་ཕྱག་ནི་ཕྱག་ཆེན་སྒོམ་པ་སོགས་ཀྱི་སྐབས་ངེས་པར་
97



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
སྔོན་དུ་འགྲོ་དགོས་ཏེ། ཕྱག་ཆེན་རྩ་བར། ཡིག་བརྒྱ་འབུམ་དང་ལྟུང་བཤགས་
ནི། ། བརྒྱ་ཕྱག་གང་མང་སྔོན་བཏང་སྟེ། ། ཞེས་སོགས་གསུངས་པ་ལྟར་ཡིན།
ཕྱག་འཚལ་ལུགས་ཉེས་པ་ལ་ཉེས་དམིགས་ཇི་ལྟར་ཡོད་པའི་ཚུལ། ལས་ཀྱི་རྣམ་
པར་སྨིན་པ་བསྟན་པ་དང་། དགེ་བ་དང་མི་དགེ་བ་བསྟན་པའི་མདོ་གཉིས་ལས་
བཤད་པ་ནི། ཐལ་མོ་མ་སྦྱར་བར་ཕྱག་འཚལ་པ་ལ་ཉེས་དམིགས་གཉིས་གསུངས་
ཏེ། ཐལ་མོ་མི་སྦྱོར་བར་བྱེད་པ་གང་ཡིན་པ་དེ་ནི་ཤི་འཕོས་ནས་ཡུལ་མཐའ་འཁོབ་
དུ་སྐྱེ་བར་འགྱུར། ཚེ་འདི་ལ་འབད་པ་མང་པོ་བཙལ་ཡང་རྙེད་པར་མི་འགྱུར་བ་
ཡིན། དཔྲལ་བ་ས་ལ་མ་གཏུགས་ན་དམྱལ་བ་མགོ འཕྱངས་དུ་སྐྱེ་ཞེས་པ་དང༌།
དམྱལ་བ་སྤྱིའུ་ཚུགས་སུ་སྐྱེ་ཞེས་བཤད་པ་གཉིས་ཡོད་ཀྱང་དོན་གཅིག་ཡིན། དམྱལ་
པ་དེ་ནི་ལུས་མགོ་འཇུག་ལྡོག་ནས་མགོ་ལ་མེ་འབར་བར་བྱེད་པ་ཡིན། གལ་ཏེ་མིར་
སྐྱེས་ཀྱང་ཐམས་ཅད་ཀྱིས་བརྙས་བཅོས་བྱེད་པ་སྐྱེ་བར་བཤད། ལག་པ་དབྱུག་པ་
དང༌། རྒྱབ་མདུན་དུ་བསྣོལ་བ་སོགས་ཀྱིས་ཕྱག་བཙལ་ན་ཡང་དམྱལ་བར་སྐྱེ། དེ་
ནས་ཐར་ཏེ་མིར་སྐྱེས་ཀྱང་ཉེས་པ་མེད་པར་གྱོད་ལ་སྦྱོར་བར་འགྱུར་བ་ཡིན། དྲིལ་
ཆེན་གྱི་སྒྲ་གྲགས་ཀྱང་མི་ལྡང་བ་ཞེས་སོགས་གསུངས་པ་སྣང་སྟེ། དོན་དུ་ཕྱག་
འཚལ་སྐབས་ཡུན་རིང་པོ་ཉལ་ནས་སྡོད་པ་རྣམས་ལྟོ་འཕྱེར་སྐྱེ་བར་བཤད་ཅིང༌།
ལྟོ་འཕྱེ་ཞེས་པ་སྦྲུལ་ དང་། འབུ་སྲིན་ལྟོ་བ་ས་ལ་དྲུད་ནས་འགྲོ་བ་རྣམས་ཡིན།
དེའི་ནང་ནས་ཀྱང་སྤྲུལ་ཆེན་པོ་འཇིགས་སུ་རུང་བ་རི་རབ་ལ་བསྐོར་བ་གསུམ་ཙམ་
འཁོར་བ། དེ་ཡང་ལུས་སྟོབས་ཆེ་བས་ཁོག་སྟོད་སེམས་ཅན་གཞན་གྱིས་ཟོས་ནས་
ཤི་ལ་ཁད་དུ་གྱུར། དེ་གསོས་པའི་ཚེ་ཁོག་སྨད་དེ་ལྟར་འགྱུར་པ་སོགས་སྡུག་བསྔལ་
དཔག་ཏུ་མེད་པ་མྱོང་དགོས་པ་དེ་འདྲར་སྐྱེ་བར་བཤད། ཐལ་མོ་སྦྱོར་ཚུལ་ཡང་
ལག་པ་གཉིས་ཀྱི་མཐིལ་གཉིས་སྤྲོད་པ་ནི་མུ་སྟེགས་པའི་ཐལ་མོ་སྦྱོར་ཚུལ་ཡིན་པས་
ལག་མཐིལ་སྦུབ་སྟོང་ཡོད་ཙམ་བྱས་ནས། མཐེ་བོང་གཉིས་ཅུང་ཟད་ནང་དུ་འོང་
98



ཉིན་བརྒྱུད་པ།
བར་བྱས་ཏེ་ནོར་བུ་འཛིན་པའི་ཕྱག་རྒྱས་ལག་གཉིས་ཀྱི་བར་དུ་ནོར་བུ་ཐོགས་པར་
མོས། ནོར་བུ་དེ་ལས་ཀུན་ཏུ་བཟང་པོའི་མཆོད་སྤྲིན་ནམ་མཁའི་ཁམས་གང་བ་
སྤྲོས་ཏེ་ མཆོད་ པ་ ཕུལ་ བར་ བསམས། དེ་ ལྟར་ ཕྱག་ འཚལ་ བའི་ ཕན་ ཡོན་ ནི།
བཅོམ་ལྡན་འདས་ཀྱིས་ཀུན་དགའ་བོ། དེ་བཞིན་གཤེགས་པའི་སྐྲ་དང་སེན་མོའི་
མཆོད་རྟེན་ལ་ཕྱག་འཚལ་བ་འདིས་རང་གི་ལུས་ཀྱིས་ཇི་ཙམ་ནོན་པའི་དབང་ཆེན་
གསེར་གྱི་ས་གཞི་ལ་ཐུག་གི་བར་གྱི་རྡུལ་ཕྲ་རབ་ཀྱི་གྲངས་དང་མཉམ་པའི་འཁོར་
ལོས་བསྒྱུར་བའི་རྒྱལ་པོར་སྐྱེ་བར་འགྱུར་རོ་ཞེས་གསུངས་པས། ཀུན་དགའ་པོས་
བཅོམ་ལྡན་འདས་ལ། ཕྱག་འཚལ་པ་ནི་མང་། འཁོར་ལོས་བསྒྱུར་བ་ནི་ཉུང་ན།
དེའི་འབྲས་བུ་གང་དུ་སོང་བ་ལགས་ཞུས་པ་ན། ཁོང་ཁྲོ་སོགས་ཀྱི་འཇོམས་པ་ཡིན་
པར་གསུངས་ཤིང༌། གཙོ་བོ་ནི་གྲོགས་ལ་བརྙས་སྨོད་བྱས་པས་འབྲས་བུ་འབྱིན་མི་
ནུས་པར་གསུངས་པ་ཡིན། ཡན་ལག་བདུན་པ་འདི་བྱས་ན་དལ་འབྱོར་ལ་སྙིང་པོ་
བླང་བ་ཡིན་ཏེ། ཕྱག་གིས་ལུས་ལ་སྙིང་པོ་བླང༌། མཆོད་པས་ཡོ་བྱད་ལ་སྙིང་པོ་
བླང༌། བཤགས་པས་ལུས་ངག་ཡིད་གསུམ་ཀ་ལ་སྙིང་པོ་བླང༌། རྗེས་སུ་ཡི་རང་
སོགས་ཀྱིས་ཡིད་ལ་སྙིང་པོ་བླང་བ་ཡིན། ཕྱག་འཚལ་བའི་ཕན་ཡོན་གཞན་ཡང་
འདི་ལྟར་གསུངས་ཏེ། ཕྱག་ཚུལ་དང་མཐུན་པར་བཙལ་ན་ཆོ་རིགས་བཙུན་པར་
འགྱུར་ཞིང་སྐྱིད་ཅིང་བདེ་བར་འོང་ཞེས་སོགས་གསུངས་པ་ཡིན། ངག་གི་ཕྱག་གི་
སྐབས་དབྱངས་ཀྱི་ཡན་ལག་ཞེས་པའི་དབྱངས་ནི་བསྟོད་པ་ཡིན་ལ། དེའི་ཡན་ལག་
ནི་དབྱངས་དེའི་རྒྱུ་ཡིན་ཞིང་། རྒྱུ་དེ་ནི་ལྕེ་ལ་ངོས་འཛིན་རྒྱ་མཚོ་ཞེས་པ་ནི་སྤྱིར་རྒྱ་
མཚོའི་སྐད་དོད་ས་མུ་དྲ་ཞེས་པ་མང་པོ་ལ་ཡང་འཇུག་པས་འདིར་མང་པོའི་དོན་
ཡིན་ཞིང༌། དབྱངས་ཀྱི་ཡན་ལག་མང་པོ་ནི་ལྕེ་གྲངས་མེད་པ་སྤྲུལ་པ་རྣམས་ཡིན།
མཆོད་པའི་ཡན་ལག་ལ། བླ་ན་ཡོད་པའི་མཆོད་པ་དང་། བླ་ན་མེད་པའི་མཆོད་པ་
གཉིས་ལས། དང་པོ་ནི། མེ་ཏོག་དམ་པ་འཕྲེང་བ་དམ་པ་དང༌། ། ཞེས་སོགས་
99



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཚིགས་བཅད་གཉིས་ཏེ། འདིའི་སྐབས་མེ་ཏོག་སིལ་མ་ནི་མེ་ཏོག་སྣ་ཚོགས་བཀྲམ་
པ་དང་། འཕྲེང་བ་ནི་མེ་ཏོག་སྣ་ཚོགས་པ་ཁ་དོག་དང་དབྱིབས་ཀྱི་རྣམ་པ་མཛེས་
པར་སྤེལ་བའི་དྲ་ཕྱེད་ལ་སོགས་པ། དེ་གཉིས་ཀའང་མེ་ཏོག་དངོས་དང༌། གོས་
ཆེན་དང་རྡར་བུ་ཟམ་སོ་ཤོག་བུ་ཚོན་ཅན་སོགས་ལས་བཅོས་པ་ཐམས་ཅད་འབུལ་
བའོ། སིལ་སྙན་ནི་སྐུད་པའི་རྒྱུད་ལ་བརྟེན་ནས་སྒྲ་འབྱུང་བ་སོགས་ཀྱི་རོལ་མོ་སྣ་
ཚོགས་པའོ། བྱུག་པ་ནི་ཁ་སང་སྐུ་བྱུག་གི་སྐབས་ཞུས་པ་ལྟར་སྣུམ་གཙང་མའི་བྱུག་
པའོ། གདུགས་མཆོག་ནི་ཚ་གདུང་སྐྱོབས་པར་བྱེད་པ་འདི་ལས་ལྷག་པའི་གདུགས་
གཞན་མེད་པར་ཐག་བཅད་ཆོག་པ་ལྟ་བུའོ། མར་མེ་ནི་སྣང་བ་གསལ་བའི་རིན་པོ་
ཆེ་ལ་སོགས་པ་དང་། མཆོད་མེ་སོགས་ཡིན་ཞིང་། དེ་ནི་མཚན་མོའི་དུས་སུ་གལ་
ཆེ་བ་ཡིན། བདུག་པ་ནི། སྦྱར་སྤོས་དང་། ཨ་ཀ་རུ་ལ་སོགས་པ་སྣ་གཅིག་པ་
རྣམས་སོ། ན་བཟའ་དམ་པ་ནི། སྲབ་འཇམ་ཡངས་པ་ལྷ་ཡི་གོས། ཞེས་པའི་ཡོན་
ཏན་དང་ལྡན་པའི་དགོས་སོ། དྲི་མཆོག་ནི་ཁ་ཆེ་གུར་གུམ་སོགས་དྲི་བཟང་པོས་
བསྒོས་པའི་ཆུའོ། ཕྱེ་མ་ཕུར་མ་ནི་སྤོས་དྲི་ཞིམ་པོའི་ཕྱེ་མ་གཏོར་དུ་རུང་བ་དང་།
བདུག་ཏུ་རུང་བ་ཐུམ་པོར་བྱས་པ། དེ་ཡང་རྒྱ་ནག་ནས་དོན་པའི་སྟེང་སྐུད་ཀྱི་དྭ་
བའི་ནང་དུ་ཐུམ་པོ་བཅུག་པ་དེའི་དྲ་མིག་ནས་རླུང་ཕོག་པའི་དྲི་ངད་ལྡང་པ་དེ་ལྟ་བུ་
དང༌། དཀྱིལ་འཁོར་བྲིས་པ་ལྟ་བུར་ཚོན་གྱི་ཕྱེ་མ་སྤེལ་བ་ལ་སོགས་པ། རྒྱ་ཞེས་པ་
ཞེང་ཆེ་ཆུང་དང༌། རྔམས་ཞེས་པ་དཔང་མཐོ་དམའ་བཅས་རི་རབ་དང་མཉམ་པ་
ལྟ་བུའོ། བཀོད་པ་ནི་གོང་མ་ཀུན་གྱི་མཐར་སྦྱོར་བ་སྟེ་ཕལ་ཆེ་བ་དང་སྤྲས་པ་དང་སྣ་
ཚོགས་པ་ལ་བྱའོ། ཞེས་པའི་སྐབས་འདིར་མཆོད་ཡོན་ཕལ་ཆེར་མ་བླངས་ན་གོ་
བདེ་སྟེ་ཕལ་ཆེ་བ་ཞེས་པ་རྒྱ་ཆེ་བའམ་མ་ལུས་པ་དང་། སྤྲས་པ་ནི་འོད་ཟེར་སོགས་
ཀྱིས་མཛེས་པ་དང་། སྣ་ཚོགས་པ་ནི་དབྱིབས་དང་ཁ་དོག་སོགས་རིགས་སྣ་ཚོགས་
པ་ལ་བྱས་ན། མཆོད་ཡོན་ཕལ་ཆེར་མཆོད་ཡོན་བླ་བྲེ་དང༌། ཞེས་པ་དང་པོ་དང་
100



ཉིན་བརྒྱད་པ།
སྦྱར། མཆོད་ཡོན་བཀོད་པའི་འོད་ཟེར་རབ་བཀྱེ་ཞིང་། ། ཞེས་པ་གཉིས་པ་དང་
སྦྱར། མཆོད་ཡོན་སྣ་ཚོགས་ཀུན་ཏུ་བཀྲམ་བྱས་ནས། ། ཞེས་པ་གསུམ་པ་དང་
སྦྱར་ནས་ འཆད་ ན་ གོ་ བདེ། ཡང་ སྦྱོར་ ཆོས་ རྒྱས་ པར་ མཛད་ འདོད་ པ་ དང་།
གསུང་ཡོད་པ་དང་། མགྲིན་པ་བདེ་བ་རྣམས་ཀྱིས་རྒྱལ་བ་རྒྱ་མཚོ་མ་ལྟ་བུའི་མཆོད་
འཕྲེང་དབྱངས་དང་བཅས་ཏེ་གསུངས་ན་ཕན་ཡོན་ཆེ་ཞིང་། གསུངས་ཡོད་པ་
སོགས་ཀྱི་ཡོད་གོ་ཡང་ཆོད་དེ། སྔོན་རྒྱལ་སྲས་ཐོགས་མེད་བསྙུང་བའི་ཚེ་གྲྭ་པ་སྐད་
ཡོད་པས་སྒྲོལ་ཆོག་དབྱངས་དང་བཅས་བཏང་སྐབས་བསྙུང་དྭངས་འགྲོ་བ་ཡིན་པ་
ལ། ལན་ཅིག་གྲྭ་བ་སྐད་མེད་པ་བཞིས་སྒྲོལ་ཆོག་བཏང་བས་གང་ཡང་མི་ཕན་པས།
རྒྱལ་སྲས་རིན་པོ་ཆེའི་ཞལ་ནས། དབྱངས་འདི་ལ་ང་ཡང་དགའ་ན། རྒྱལ་བ་སྲས་
བཅས་ཅིའི་ཕྱིར་མི་མཉེས་གསུང་སྐད། མཆོད་པའི་ནང་ནས་ཀྱང་རང་གིས་ཅི་ཟ་
ཅི་འཐུང་གི་ཕུད་དེ་དཀོན་མཆོག་ལ་འབུལ་བ་གལ་ཆེ། བཟང་པོ་སྤྱོད་ལ་དད་པའི་
སྟོབས་དག་གིས། ། རྒྱལ་བ་ཀུན་ལ་ཕྱག་འཚལ་མཆོད་པར་བགྱི། ། ཞེས་པའི་རྐང་
བ་གཉིས་པོ་འདིས་ཕྱག་དང་མཆོད་པ་ཐམས་ཅད་ཀྱི་ཀུན་སློང་དང་ཡུལ་བསྟན་པ་
ཡིན་ཏེ། ཚིག་རྐང་དང་པོས་ཀུན་སློང་དང་། གཉིས་པས་ཡུལ་སྟོན་པ་ཡིན། ཡང་
ཁ་སང་གི་ཞུ་ རྒྱུའི་འཕྲོས་འདི་རྣམས་ལུས་འདུག་པས་འདི་རྣམས་ཞུ་རྒྱུ་ཡིན་ཏེ།
ཁྲུས་གསོལ་རྒྱས་པ་དེ་ཙམ་མ་ལྕོགས་ན། ཚོགས་ཞིང་ཁྲུས་ཁང་དུ་གདན་མ་དྲངས་
བར། རང་གི་སྙིང་ཁ་ནས་ཚོགས་ཞིང་གི་ལྷ་རེ་རེ་ལ་ཞབས་ཕྱི་གསུམ་རེ་སྤྲུལ་ནས།
གཅིག་གིས་བུམ་པ་ཐོགས། གཅིག་གིས་ཁྲུས་གཞོང་ཐོགས། གཅིག་གིས་ཁྲུས་རས་
འབུལ་པ་སོགས་བྱས་ནས་ཁྲུས་གསོལ་བྱེད་པ་དང་། ཡང་དེ་ལས་བསྡུས་པ་བྱེད་ན།
རང་གི་མདུན་དུ་ཁྲུས་གཞོང་དང་ལག་ཏུ་མེ་ལོང་དང་བུམ་པ་ཐོགས་ནས་མེ་ལོང་
ནང་དུ་ཚོགས་ཞིང་གི་ལྷའི་གཟུགས་བརྙན་ཤར་བར་མོས་ཏེ་སྐུ་ཁྲུས་གསོལ་བའི་མོས་
པ་བྱེད་དགོས་ཤིང་། ཡོ་བྱད་རྣམས་དངོས་སུ་སྒྲིག་མི་དགོས། ཁྲུས་གསོལ་རྒྱས་པ་
101



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བྱེད་སྐབས་རྫིང་བུའི་ཕྱོགས་བཞིའམ་གཅིག་ནས་ཆུ་འབབ་པ་དེས་ཚ་དམྱལ་བ་ལ་
གྲང་བའི་རེག་བྱ། གྲང་དམྱལ་བ་ལ་ཚ་བའི་རེག་བྱ། ཡི་དྭགས་ལ་ ཟས་ སྐོམ།
དུད་འགྲོ་ལ་མུན་པ་སྤྱི་དང་ཁྱད་པར་གཏི་མུག་གི་མུན་པ་ཐམས་ཅད་སེལ་བར་བྱེད་
པའི་ཤེས་རབ་ཀྱི་སྒྲོན་མེ། ལྷ་མ་ཡིན་ལ་ལྷའི་མཚོན་གྱིས་མི་དམིགས་པའི་གོ་མཚོན་
དང༌། མི་ལ་སྐྱེ་རྒ་ན་འཆིའི་ཆུ་བོ་ཆེན་པོ་ལས་སྒྲོལ་བའི་གྲུ་གཟིངས་ཀྱི་རྣམ་པར་གྱུར་
ནས་གང་ལ་གང་འདུལ་གྱི་སྤྲུལ་པས་དེ་དག་གི་དོན་མཛད་པར་བསམ། དེ་ནི་
ཉམས་ལེན་ཤིན་ཏུ་ཟབ་སྟེ། དྲུང་པ་ཡབ་སྲས་ཀྱི་ཞལ་ནས། རིགས་དྲུག་གནས་
སྦྱོང་གི་ཡུས་ཆེ་བ་མང་སྟེ་གདམས་པ་འདི་འདྲ་བ་དཀོན་གསུངས་པ་ཡིན། ཡང་ཁ་
སང་ན་བཟའ་རྙིང་པ་སྟེགས་ཀྱི་ཁར་འཇོག་ཞུས་པ་དེ་རྣམས་མཇུག་ཏུ་འོད་སེར་པོའི་
རྣམ་པར་གྱུར་ནས་རང་གི་སྙིང་ཁར་བསྡུ་བ་ཡིན། ན་བཟའ་འབུལ་བའི་སྐབས་
ཀྱང་། འབྲོམ་ལ་སྐུ་རགས་སྔོན་པོ་སྐུ་སྐྱེད་ལ་བསྐོར་བ་དྲུག་འཁོར་ཐུབ་པ་ཞིག་ངེས་
པར་འབུལ་དགོས་ཏེ། ཞིང་འདིར་ཆོས་འདི་དར་བ་ཡང་འབྲོམ་གྱི་བཀའ་དྲིན་ཡིན་
ལ་དེའི་ཕྱིར་འབྲོམ་གི་སྤྲུལ་པ་སེམས་ཅན་གྱི་དོན་མཛད་པའི་མཚོན་དོན་དྲན་དགོས་
ཤིང་། དེ་ཡང་འབྲོམ་གྱིས་ཐེག་པ་ཆེན་པོའི་ལམ་གྱི་ལུས་ཚང་བ་ཕྱིན་དྲུག་གིས་
འཆིང་བར་མཛད་བའི་དོན་ཡིན། སྡིག་པ་བཤགས་པ་ནི། འདོད་ཆགས་ཞེ་སྡང་
གཏི་མུག་དབང་གིས་ནི། ། ཞེས་སོགས་ཚིགས་བཅད་གཅིག་སྟེ། སྡིག་པའི་རྒྱུ་ཉོན་
མོངས་པ་དུག་གསུམ་ལ་བརྟེན་ནས་གཞི་ལུས་ངག་ཡིད་གསུམ་གང་རིགས་ སམ་
གསུམ་ཀའི་སྒོ་ནས་སྡིག་པ་ རང་གིས་བྱས་པ་དང་གཞན་བྱེད་དུ་བཅུག་པ་དང་།
གཞན་གྱིས་བྱས་པ་ལ་ཡི་རང་བགྱིས་བ་རྣམས་འགྱོད་སྡོམ་དང་ལྡན་པས་བཤགས་ན་
སྔར་བསགས་ཀྱི་སྡིག་པའི་འཕེལ་ཁ་ཆད་ཅིང་། ཕྱིན་ཆད་མི་བྱེད་པར་འགྱུར། དེ་
ཡང་ལྟུང་བཤགས་ཀྱི་སྒོ་ནས་བཤགས་པ་བྱེད་པ་གནད་ཆེ་སྟེ། ལྟུང་བཤགས་འདི་
ལ་སྟོབས་བཞིའི་ཉམས་ལེན་ཚང་བ་ཡིན། དེ་ཇི་ལྟར་ཚང་ཚུལ་ནི། བླ་མ་ལ་སྐྱབས་
102



ཉིན་བརྒྱུད་པ།
སུ་མཆིའོ། སངས་རྒྱས་ལ་སྐྱབས་སུ་མཆིའོ། ཆོས་ལ་སྐྱབས་སུ་མཆིའོ། དགེ་
འདུན་ལ་སྐྱབས་ སུ་ མཆིའོ། ཞེས་ པས་ རྟེན་གྱི་སྟོབས། བཅོམ་ ལྡན་འདས་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔལ་རྒྱལ་
བ་ཤཱཀྱ་ཐུབ་པ་ལ་ཕྱག་འཚལ་ལོ་ཞེས་པ་ནས། རིན་པོ་ཆེ་དང་པདྨ་ལ་ རབ་ ཏུ་
བཞུགས་པ་རི་དབང་གི་རྒྱལ་པོ་ལ་ཕྱག་འཚལ་ལོ་ཞེས་པའི་བར་གྱིས་གཉེན་པོ་ཀུན་
ཏུ་སྤྱོད་པའི་སྟོབས། དེ་དག་ལ་སོགས་པ་ཕྱོགས་བཅུའི་འཇིག་རྟེན་གྱི་ཁམས་ཐམས་
ཅད་ན་ཞེས་པ་ནས། མི་འཆབ་བོ། མི་སྦེད་དོ་ཞེས་པའི་བར་གྱིས་རྣམ་པའི་སུན་
འབྱིན་པའི་སྟོབས། སླན་ཆད་ཀྱང་གཅོད་ཅིང་སྡོམ་པར་བགྱིད་ལགས་སོ། ཞེས་
པས་ཉེས་པ་ལས་སླར་ཟློག་པའི་སྟོབས་ཚང་བ་ཡིན། རྗེས་སུ་ཡི་རང་གི་ཡན་ལག་ནི།
ཕྱོགས་བཅུའི་རྒྱལ་བ་ཀུན་དང་སངས་རྒྱས་སྲས། ། ཞེས་ སོགས་ཚིགས་བཅད་
གཅིག་སྟེ། སངས་རྒྱས་རྣམས་ཀྱི་མཛད་པ་བཅུ་གཉིས་ལ་སོགས་པ་དང༌། བྱང་
སེམས་རྣམས་ཀྱིས་གདུལ་བྱའི་དོན་མཛད་པ་དང༌། གཞན་ཡང་རང་རྒྱལ་རྣམས་
དང༌། སློབ་པ་དང་མི་སློབ་པའི་ཉན་ཐོས་རྣམས་དང་། སོ་སོའི་སྐྱེ་བོ་སྟེ་གང་ཟག་
ལྔ་པོ་དེའི་དགེ་བ་ཇི་སྙེད་ཡོད་པ་རྣམས་ལ་དགའ་བ་བསྒོམ་པའོ། ཞེས་གསུངས།
དེའི་ཟུར་བཤད་ལྟ་བུར། ཤེས་རབ་ཕ་རོལ་ཕྱིན་པ་ལ། ། མོས་པའི་གནས་སྐབས་
རྣམས་ལ་ནི། ། དགུ་ཚན་གསུམ་གྱིས་བསྟོད་པ་དང༌། ། བཀུར་བ་དང་ནི་བསྔགས་
པར་བརྗོད། ཞེས་ པའི་ སྐབས་ སུ་བསྟོད་བཀུར་བསྔགས་ གསུམ་ གྱི་དོན་ གསེར་
འཕྲེང་དུ། ཤཱན་ཏིས་སྙིང་པོ་མཆོག་ཏུ་དེ་དག་ལ་ཡོན་ཏན་བརྗོད་པ་ཆུང་ངུ་དང་
འབྲིང་དང་། ཆེན་པོའི་དབྱེ་བས་བསྟོད་པ་དང་བཀུར་བ་དང་བསྔགས་པར་བརྗོད་
དོ། ཞེས་ཡོན་ ཏན་བརྗོད་པ་ཆུང་འབྲིང་ཆེ་གསུམ་ གྱི་ དབྱེ་བས་བསྟོད་བཀུར་
བསྔགས་གསུམ་དུ་བཞག་པ་དེ་འཐད་ཕྱོགས་ སུ་ མཛད་འདུག་གསུངས། ཆོས་
འཁོར་བསྐོར་བར་བསྐུལ་བའི་ཡན་ལག་ནི། གང་རྣམས་ཕྱོགས་བཅུའི་འཇིག་རྟེན་
103



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
སྒྲོན་མ་རྣམས། ། ཞེས་སོགས་ཚིགས་བཅད་གཅིག་སྟེ། ཚིགས་བཅད་འདི་ལ་རྗེའི་
འགྲེལ་པ་མཛད་ལུགས་ཀྱི་དབང་དུ་བཏང་ན། བྱང་ཆུབ་རྣམ་པར་སངས་རྒྱས་མ་
ཆགས་བརྙེས། ། ཞེས་པ་ཞིག་ཐོན་ཡོད། དོན་དུ་བྱང་ཆུབ་ཏུ་སངས་རྒྱས་ནས་
ཆོས་ཀྱི་འཁོར་ལོ་མི་བསྐོར་བའི་ཚུལ་སྟོན་པའི་སངས་རྒྱས་ཇི་ཡོད་དང་། རང་གི་བླ་
མ་སོགས་ལ་རང་ལུས་རྡུལ་ཕྲན་གྱི་གྲངས་དང་མཉམ་པར་སྤྲུལ་ཟིན་ནས་ཡོད་པ་དེ་
ཐམས་ཅད་ཚངས་པ་གདོང་བཞི་པའི་རྣམ་པར་གྱུར་ཏེ། དེ་རྣམས་ལ་གསེར་གྱི་
འཁོར་ལོ་རྩིབས་སྟོང་དང་ལྡན་པ་རེ་རེ་ཕུལ་ནས་ཆོས་འཁོར་བསྐོར་བར་གསོལ་བ་
བཏབ་པས་ཞལ་གྱིས་བཞེས་པའི་མོས་པ་བྱ། མྱ་ངན་ལས་མི་འདའ་བར་གསོལ་བ་
འདེབས་པའི་ཡན་ལག་ནི། མྱ་ངན་འདའ་སྟོན་གང་བཞེད་དེ་དག་ལ། ། ཞེས་
སོགས་ཚིགས་བཅད་གཅིག་སྟེ། དེའི་ཚེ་མྱ་ངན་ལས་འདའ་བར་བཞེད་པ་རྣམས་ལ་
བསྐལ་པ་ཞིང་གི་རྡུལ་ཕྲ་རབ་ཀྱི་གྲངས་དང་མཉམ་པར་བཞུགས་པར་གསོལ་བ་
བཏབ་པས་ཞལ་གྱིས་བཞེས་པར་བསམ། བསྔོ་བའི་ཡན་ལག་ནི་ཕྱག་འཚལ་བ་དང་
མཆོད་ཅིང་བཤགས་པ་དང་ཞེས་སོགས་ཚིགས་བཅད་གཅིག་སྟེ། ཡན་ལག་དྲུག་པོ་
དེས་མཚོན་དགེ་བ་གང་ཡོད་ཐམས་ཅད་བླ་མེད་བྱང་ཆུབ་ཏུ་བསྔོ་བ་ཡིན། ཡང་ས་
ལ་བརྟེན་ནས་འགྱེལ་བ་ས་ལ་བརྟེན་ནས་ལང་བ་ལྟར། སྡིག་པ་དཀོན་མཆོག་ལ་
བརྟེན་ནས་བསགས་པ་ཡིན་པས། དཀོན་མཆོག་ལ་བརྟེན་ནས་བཤགས་པ་བྱེད་
དགོས། ཚུལ་ཁྲིམས་བླངས་པ་ལ་བརྟེན་ནས་སྡུག་བསྔལ་གྱི་རྒྱུར་འགྲོ་བ་ཡང་ཡོད་
དེ། མདོ་ལས། ལ་ལའི་ཚུལ་ཁྲིམས་བདེ་བ་སྟེ། ། ལ་ལའི་ཚུལ་ཁྲིམས་སྡུག་བསྔལ་
ཡིན། ། ཞེས་གསུངས་པ་ལྟར་ཡིན། ཡང་སྡིག་པ་སྟོབས་ཇི་ལྟར་ཆེ་ཡང་བྱང་ཆུབ་
ཀྱི་སེམས་ཡོད་ན་དེས་ཟིལ་གྱིས་གནོན་པར་བཤད་དེ། སྤྱོད་འཇུག་ལས། སྡིག་པ་
སྟོབས་ཆེན་ཤིན་ཏུ་མི་བཟད་པ། ། དེ་ནི་རྫོགས་པའི་བྱང་ཆུབ་སེམས་མིན་པ།
དགེ་གཞན་གང་གིས་ཟིལ་གྱིས་གནོན་པར་ནུས། ། ཞེས་གསུངས། སྔར་སྡིག་པ་
104



ཉིན་བརྒྱུད་པ།
ཤིན་ཏུ་ཆེ་བར་བྱས་པ་ཡང་
ང་ཕྱིས་བཤགས་པས་ཟླ་བ་སྤྲིན་རུམ་ནས་ཐོན་པ་བཞིན་
མཛེས་པར་འགྱུར་ཏེ། བཤེས་སྤྲིངས་ལས། གང་ཞིག་སྔོན་ཆད་བག་མེད་གྱུར་པ་
ལས། ། ཕྱིས་ནས་བག་དང་ལྡན་པར་གྱུར་དེ་ཡང་། ། ཟླ་བ་སྤྲིན་བྲལ་ལྟ་བུར་རྣམ་
མཛེས་ཏེ། ། དགའ་བོས་ སོར་ འཕྲེང་ མཐོང་ ལྡན་ བདེ་བྱེད་ བཞིན། ། ཞེས་
གསུངས། རྗེས་སུ་ཡི་རང་འདི་ཡང་ཕན་ཡོན་ཤིན་ཏུ་ཆེ་སྟེ། སྡུད་པ་ལས། སྟོང་
གསུམ་རི་རབ་སྲང་ལ་གཞལ་བའི་ཚད་བཟུང་རུང་། ། རྗེས་སུ་ཡི་རང་དགེ་བ་དེ་ནི་
དེ་ལྟར་མིན། ། ཞེས་གསུངས་པ་དང༌། རྗེ་རིན་པོ་ཆེས་ཀྱང༌། ཁྱད་པར་རང་གི་
སྔོན་བྱས་དགེ་བ་ལ། ། རློམ་སེམས་བྲལ་བའི་དགའ་བ་ཆེར་བསྐྱེད་ན། ། སྔོན་ཆད་
དགེ་བ་ རྒྱ་ ཆེར་ འཕེལ་ ལོ་ ཞེས། ། རྒྱལ་ བས་ གསུངས་ པའི་ དོན་ དེ་ སྒྲུབ་ ཕྱིར་
དང་། ། དགོས་པ་གཞན་ཡང་མང་དུ་མཐོང་བས་ན། ། སེམས་ཁྱོད་དགའ་བ་འདི་
ལྟར་བསྐྱེད་ན་ལེགས། ། ཞེས་གསུངས། ཆོས་ཀྱི་འཕོངས་པའི་རྒྱུ་ནི་མངོན་རྟོགས་
རྒྱན་ལས། ཆོས་ཀྱི་འཕོངས་པའི་རྒྱུ་དག་ནི། ། བདུད་ཀྱི་ཐིབས་ཀྱིས་ནོན་པ་
དང་། ། ཟབ་མོའི་ཆོས་ལ་མ་མོས་དང་། ། ཕུང་པོ་ལ་སོགས་མངོན་ཞེན་དང་། །
སྡིག་པའི་གྲོགས་པོས་ཡོངས་ཟིན་པའོ། ། ཞེས་གསུངས་པ་རྣམས་ཡིན་པས་དེའི་
གཉེན་པོར་ཆོས་ཀྱི་འཁོར་ལོ་ བསྐོར་བར་ བསྐུལ་ དགོས། དེ་ ཡང་ མཛོད་ལས།
ཆོས་ཀྱི་འཁོར་ལོ་མཐོང་བའི་ལམ། ། ཞེས་གསུངས་པ་ལྟར་གདུལ་བྱའི་རྒྱུད་ལ
མཐོང་ལམ་སྐྱེས་པ་ན་ཆོས་འཁོར་བསྐོར་བ་ཡིན། མྱ་ངན་ལས་མི་འདའ་བར་
གསོལ་བ་འདེབས་པའི་སྐབས། ཚོགས་ཞིང་སོགས་གསོལ་བ་འདེབས་ཡུལ་རྣམས་
ལ་རྡོ་རྗེ་རྒྱ་གྲམ་གྱིས་མཚན་པའི་ཁྲི་རེ་འབུལ་བའི་མོས་པ་བྱ་དགོས། བསྔོ་བའི་
སྐབས་དགེ་རྩ་རྣམས་སེམས་ཅན་ཐམས་ཅད་ཀྱི་དོན་དུ་བསྔོ་དགོས་ཏེ། སྤྱོད་འཇུག་
ལས། དངོས་སམ་ཡང་ན་རྒྱུད་ཀྱང་རུང་། ། སེམས་ཅན་དོན་ལས་གཞན་ མི་
སྤྱོད། ། སེམས་ཅན་ཁོ་ནའི་དོན་གྱི་ཕྱིར། ། རྫོགས་པའི་བྱང་ཆུབ་རྒྱུར་བསྔོའོ། །
105



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཞེས་གསུངས་ཤིང༌། དེ་ཡང་མངོན་རྟོགས་རྒྱན་ལས། ཐབས་དང་མི་དམིགས་པ་
དག་གིས། ། ཞེས་གསུངས་པ་ལྟར་ཐབས་ཤེས་ཟུང་འབྲེལ་གྱི་བློས་བསྔོ་དགོས། དེ་
ལྟར་རྫོགས་བྱང་དུ་བསྔོས་ནས་དགེ་བ་དེ་ཉིད་བྱང་ཆུབ་མ་ཐོབ་ཀྱི་བར་དུ་མི་ཟད་པ་
ཡིན་ཏེ། བློ་གྲོས་རྒྱ་མཚོས་ཞུས་པའི་མདོ་ལས། ཇི་ལྟར་རྒྱ་མཚོ་ཆེ་ནང་ཆུ་ཐིགས་
ལྷུང་། ། རྒྱ་མཚོ་མ་ཟད་བར་དུ་དེ་མི་འཛད། ། དེ་བཞིན་བྱང་ཆུབ་རྒྱུར་བསྔོས་
དགེ་བ་ཡང་། ། བྱང་ཆུབ་མ་ཐོབ་བར་དུ་དེ་མི་འཛད། ། ཅེས་གསུངས་པ་ཡིན།
བསྔོ་བའི་ངོ་བོ་ནི་སེམས་བྱུང་སེམས་དཔའ་བམ་འདུན་པ་ཡིན་ཏེ། མདོ་སྡེ་རྒྱན་
ལས། བསྟན་པ་རྣམས་ ཀྱིས་ བསྔོ་ བ་ནི། ། སེམས་ དཔའ་ འདུན་ དང་ བཅས་
པའོ། ། ཞེས་གསུངས་པ་ཡིན་གསུངས།། ། །
།
106



ཉིན་དགུ་པ།
དཀོན་མཆོག་སྒྲོན་མེའམ་དཀོན་མཆོག་ཏཱ་ལ་ལ་ཞེས་གྲགས་པའི་མདོ་ལས།
དད་པ་སྔོན་འགྲོ་མ་ལྟར་བསྐྱེད་པ་སྟེ། ། ཡོན་ཏན་ཐམས་ཅད་སྲུང་ཞིང་སྤེལ་བར་
བྱེད། ། དོག་པ་སེལ་ཞིང་ཆུ་བོ་རྣམས་ལས་སྒྲོལ། ། དད་པ་བདེ་ལེགས་གྲོང་ཁྱེར་
མཚོན་བྱེད་ཡིན། ། ཞེས་པའི་ལུང་འདྲེན་དང་འབྲེལ་བའི་གསུང་བཤད་སྤྱི་དང༌།
ལྷག་པར་བསོད་ནམས་གསོག་པ་གལ་ཆེ་སྟེ། སྔོན་རྒྱལ་པོ་ཞིག་ལ་བུ་གཟུགས་ཀྱི་
སྟོབས། བཟོའི་སྟོབས། བརྩོན་འགྲུས་སྟོབས། ཤེས་རབ་སྟོབས། བསོད་ནམས་
སྟོབས་ཏེ་ལྔ་ཡོད་པ་རྣམས་རང་རང་གི་ཡོན་ཏན་གྱི་བསྔགས་པ་ཆེར་བརྗོད་ནས་མ་
འཆམ་པ་ ན། བསོད་ ནམས་ སྟོབས་ཀྱིས། འཇིག་ རྟེན་དག་ན་ གཟུགས་དང་
བཟོ། ། བརྩོན་འགྲུས་དང་ནི་ཤེས་རབ་རྣམས། ། བསོད་ནམས་དག་ལས་འབྱུང་
བས་ན། ། དེ་ཕྱིར་བསོད་ནམས་དམ་པ་ཡིན། ། ཞེས་དང༌། བསོད་ནམས་ལས་
ནི་བདེ་བ་འབྱུང༌། ། དེ་ཕྱིར་མིས་ནི་བསོད་ནམས་བྱ། ། དེ་ཡང་ཡང་དང་ཡང་དུ་
བྱ། ། དེ་ཉིད་ལ་ནི་འདུན་པར་བྱ། ། ཞེས་གསུངས་ཀྱང་མ་འཆམ་པས། རྒྱལ་པོ་
བསོད་ནམས་སྟོབས་ཀྱིས། ང་རང་ཚོ་ཡུལ་འཁྱར་ནས་ཕྱིན་ན་ཧ་གོ་ཡོང་གསུངས་
པ་ཚང་མ་གྲོས་མཐུན་ནས་འཁྱར་བས། གཟུགས་ཀྱི་སྟོབས་དང་བཟོའི་སྟོབས་
གཉིས་ལྟོ་ཕྱིད་ཙམ་ལས་མ་བྱུང༌། བརྩོན་འགྲུས་སྟོབས་ཀྱིས་ཆུ་བརྒལ་ནས་ཙན་
དན་གྱིས་འཚོ་བ་སྒྲུབ་པས་དེ་གཉིས་ལས་དྲག་ཙམ་བྱུང༌། ཤེས་རབ་སྟོབས་ཀྱིས་
ཁྱིམ་བདག་དང་རྒྱལ་པོ་གཉིས་འདུམ་པར་བྱས་ཏེ། དེ་ཡང་ཡུལ་གྱི་རྒྱལ་པོས་ཁྱིམ་
བདག་ཞིག་གི་ནོར་ལོངས་སྤྱོད་ཐམས་ཅད་འཕྲོག་ཐེངས་གསུམ་བྱས། ད་དུང་ཀྱང་
རྒྱལ་པོ་དེས་ཁྱིམ་བདག་དེ་ལ་གླང་པོ་ཆེ་འདི་སྲང་ལ་གཞལ་བའི་གྲངས་ཤེས་ན་ཆ་
107



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྐྱེན་མི་འཕྲོག དེ་མིན་ཚང་མ་འཕྲོག་རྒྱུ་ཡིན་ཟེར་བ་ལ་ཁོས་ཤེས་རབ་སྟོབས་ལ་
ཞུས་པས། ཀོ་བ་ཆེན་པོ་ཞིག་ཆུར་བཅུག དེའི་ནང་གླང་པོ་ཆེ་བཅུག་ཆུ་ཡོད་
མཚམས་སུ་རི་མོ་ཞིག་བྲིས་ནས་བཞག་ སྟེ། དེའི་ཤུལ་དུ་རྡོ་རྒྱངས་ནས་སྲང་ལ་
གཞལ། དེའི་ཚོད་རྩིས་པས་སྲང་གྲངས་ཐིག་སྟེ་ཁྱིམ་བདག་དེའི་ཡོ་བྱད་ཕྱེད་ཁ་
ཐོབ། བསོད་ནམས་སྟོབས་ཀྱིས་གྲོང་ཁྱེར་གྱི་སྤྲང་པོ་ཤིན་ཏུ་བཀྲེན་པ་ཞིག་གི་ཁྱིམ་
དུ་སྤྲང་པོའི་རྣམ་པར་བཞུགས་པས། ཁོང་གི་སྐུ་བསོད་ཀྱིས་སྤྲང་པོ་དེ་ཕྱུག་པར་
གྱུར། དེ་ནས་ཁོང་གི་བདེན་ཚིག་བརྗོད་དེ་ཁང་བཟང་དང་ཡོ་བྱད་བྲན་འཁོར་
སོགས་ཕུན་སུམ་ཚོགས་པ་ཞིག་མཛད་ནས་བཞུགས། གཞན་ཡང་པདྨའི་སྟེང་དུ་
བཞུགས་པ་སོགས་རྫུ་འཕྲུལ་གྱི་བཀོད་པ་མང་པོ་སྟོན་ཅིང་བཞུགས་པས་ཀུན་གྱིས་
བསོད་ནམས་ཆེ་བར་མཐོང་། དེ་དུས་ཡུལ་དེའི་རྒྱལ་པོ་གཅིག་གི་མི་རྒྱུད་ཆད་ནས།
སྔགས་མཁན་ནུས་པ་ཅན་མང་པོ་གཟུངས་ཆོག་གི་བུམ་པ་གླང་པོ་ཆེའི་སྣ་ལ་བཏགས་
ནས་བཏང་བས་དེ་གང་གི་མགོ་ཐོག་ཏུ་བཞག་པ་དེ་རྒྱལ་པོར་མངའ་གསོལ་བར་བྱེད་
པ་ལས། ཐམས་ཅད་ཀྱིས་གོས་རྒྱན་སོགས་ཕུན་སུམ་ཚོགས་པ་བྱས་ནས་ཚོགས་པའི་
དཀྱིལ་དུ་གླང་པོ་ཆེ་དེས་ཡར་ཉུལ་མར་ཉུལ་བྱས་ནས་བུམ་པ་བསོད་ནམས་སྟོབས་ཀྱི་
དབུ་ཐོག་ཏུ་བཞག་པས་ཡུལ་དེའི་རྒྱལ་པོར་དབང་བསྐུར། དེ་ནས་ཁོང་རང་གི་ཇོ་
ཇོ་བཞིས་ཀྱང་བཏུད་ཅིང་ཡབ་རྒྱལ་པོ་ཡང་ཚུར་བྱོན་ནས་ཕན་ཚུན་གྱི་རྒྱལ་ས་གཉིས་
ཀར་དབང་བསྐུར་བ་ཡིན། དེ་ཡང་སྐུ་ཚེ་སྔོན་མར་རྒྱན་པོ་རྒྱལ་བ་པ་ཞེས་པར་
འཁྲུངས་སྐབས། རང་སངས་རྒྱས་གཅིག་ལ་དད་ནས་གཞན་གང་ཡང་འབུལ་རྒྱུ་
མེད་པར། གདུགས་གཅིག་དང་ལྷམ་ཞིག་ཡོད་པ་འབུལ་བར་ཐག་བཅད། པ་ཎ་
ལྔ་ཡོད་པ་འབུལ་མི་འབུལ་ཐེ་ཚོམ་བྱེད་ཅིང་བཞུགས་པ་ནས་རང་སངས་རྒྱས་ཀྱི་དེ་
མཁྱེན་ནས། དགེ་བ་དལ་ནས་བྱས་ན་ནི། ། སྡིག་ལས་མངོན་པར་དགའ་བར་
འགྱུར། ། དེ་ཕྱིར་དགེ་བ་བསྐུར་ཏེ་བྱ། ། དེ་ཡང་ཡང་དང་ཡང་དུ་བྱ། ། ཞེས་
108



ཉིན་དགུ་པ།
གསུངས་པས་ ཁོང་ གིས་ དེ་ རྣམས་ ཕུལ་ བའི་ རྣམ་ སྨིན་ བསོད་ ནམས་ སྟོབས་ སུ་
འཁྲུངས་དུས་སྨིན་པ་ཡིན། དེ་ཡང་ང་རང་རྣམས་ཀྱིས་དགེ་བ་སྤྱི་དང་ཁྱད་པར་
ཡན་ལག་བདུན་པ་བྱས་ན། བསམ་པ་དངོས་པོ་རྟེན་རྣམས་ཀྱི་སྒོ་ནས་སྟོབས་ཆེ་སྟེ།
ཞིང་བླ་མ་ སངས་རྒྱས་སོགས་ཚོགས་ཞིང་རྣམས་དང་། བསམ་པ་བྱང་ཆུབ་ཀྱི་
སེམས་སོགས་ཀྱིས་ཀུན་ནས་བསླངས་པ་དང་། དངོས་པོ་འཛམ་བུ་གླིང་གི་རྫས་ཡོ་
བྱད་ཐམས་ཅད་ཕུལ་བ་དང་། རྟེན་སྡོམ་པ་དང་ལྡན་པའི་སྒོ་ནས་སྟོབས་ཆེ། ཡང་
ཚུལ་ཁྲིམས་དང་མི་ལྡན་བཞིན་དུ། ཚུལ་ཁྲིམས་དང་ལྡན་པའི་གྲས་སུ་བསྡད་ནས་
དགེ་འདུན་ གྱི་དཀོར་ ལ་ འབགས་ ན་ ཉེས་ དམིགས་ ཤིན་ ཏུ་ ཆེ་ སྟེ། ལུང་ ལས།།
ལྕགས་གོང་མེ་ལྕེ་འབར་བ་དག ། ཟོས་པར་གྱུར་པ་མཆོག་ཡིན་གྱི། ། ཚུལ་འཆལ་
ཡང་དག་མི་སྡོམ་པས། ། ཡུལ་འཁོར་བསོད་སྙོམས་ཟ་བ་མིན། ། ཞེས་གསུངས།
ཡང་ཕྱག་གི་སྐབས། ཨོཾ་ན་མོ་མལྦུ་ཤྲཱི་ཡེ། ན་མ་སུ་ཤྲཱི་ཡེ། ན་མ་ཨུཏྟ་མ་ཤྲཱི་ཡེ་སྭཱཧཱ།།
ཞེས་པའི་ཕྱག་འགྱུར་གྱི་སྔགས་འདི་བྱུང་ན་འདོན་དགོས་ཤིང་ལྟུང་བཤགས་འདོན་
ཁར་སྤྱན་སྔ་རིན་པོ་ཆེའི་མན་ངག་ཏུ་རང་མི་གཡོ་བར་གསལ་བའི་ཐུགས་ཀའི་ཧཱུཾ་
ལས་འོད་འཕྲོས་སངས་རྒྱས་སོ་ལྔ་སྤྱན་དྲངས་བར་མོས་པའམ། ཡང་ན་བླ་མའི་
ཐུགས་ཀ་ནས་འོད་ཟེར་སུམ་ཅུ་སོ་ལྔ་འཕྲོས་ནས་སངས་རྒྱས་སོ་ལྔ་སྤྱན་དྲངས་པར་
མོས་དགོས། ཡང་རྗེས་སུ་ཡི་རང་བྱས་པ་ལ་བསོད་ནམས་ཆེན་པོ་ཡོང་ཏེ། དགེ་བ་
བྱེད་པ་པོ་དེ་དང་བསོད་ནམས་མཉམ་ པ་ ཐོབ་ པ་ནི་ བཀའ་གདམས་གོང་མས།
རང་གིས་དངོས་སུ་བྱེད་མི་དགོས། གཞན་གྱིས་བྱས་པ་ལ་དགའ་བ་བསྒོམ་པས་
འགྲིག་པ་འདུག་གསུངས་པ་ཡིན། ཡང་ཡན་ལག་བདུན་པོ་འདིའི་རྩ་བ་ཆེ་ཆུང་ནི།
ཕྱག་འཚལ་བ་སེ
ས་བ་སེར་སྣ་ཅན་གྱིས་ཀྱང་ཡོང་། མཆོད་པ་འབུལ་བ་སེར་སྣ་ཅན་གྱིས་མི་
ཡོང་། བཤགས་པ་ནི་དེ་ལས་ཀྱང་ཁག་རྗེས་སུ་ཡི་རང་ནི་བྱང་སེམས་མ་གཏོགས་
ཉན་རང་གིས་ཀྱང་ཇི་བཞིན་མི་ཡོང་། དེ་ལས་ཀྱང་ཕྱི་མ་ཕྱི་མ་རྩ་བ་ཆེ་བ་ཡིན།
109



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བ་
རྗེས་སུ་ཡི་རང་གི་འགལ་ཟླ་ཕྲག་དོག་འདི་ལ་མ་ཟབ་ན་ཉེས་པ་ཆེ་སྟེ། སྔར་དགེ་
བཤེས་གཉིས་ཕྲག་དོག་བྱེད་ཅིང་ཡོད་པས། དགེ་བཤེས་གཅིག་ལ་ནག་ཁག་བྱུང་བ
ཅིག་ཤོས་གོ་བ་ན། དགེ་བཤེས་དེས་ཉེ་གནས་ལ་དེ་རིང་ངེད་གཉིས་ཇ་གསར་
བསྐོལ་དང་གསར་བསྐོལ་མི་འདྲ་བ་གཅིག་བཟོས། ངས་ཁྱོད་ལ་གཏམ་སྙན་པོ་ཞིག་
བཤད་རྒྱུ་ཡོད་བྱས་པར། ཉེ་གནས་ཀྱིས་ཇ་དྲངས་པས། ཁྱོད་རང་དེར་སྡོད་ངས་
ཀྱིས། ངའི་འགྲན་ཟླར་གྱུར་བའི་དགེ་བཤེས་དེ་ལ་ནག་མོ་ཡོད་པ་རེད་ཟེར་ལོ་བྱས་
པས་གཏམ་དེ་རིམ་གྱི་གྱུར་ནས། དགེ་བཤེས་མཁན་པོ་སྤང་གནས་གྲགས་རྒྱལ་བྱ་
བའི་སྐྱེས་བུ་དམ་པ་དེས་གསན་པ་ན། ཁོང་གིས་དགེ་བཤེས་ནག་མོ་ཡོད་པ་ལས་
ཀྱང་དེ་ལ་དགའ་བ་སྒོམ་མཁན་དེ་སྡུག་པ་འདུག་གསུངས་པ་ཡིན། དེ་ཡང་རྗེས་སུ་
ཡི་རང་འདི་ལ་ཕན་ཡོན་ཡོད་ཚུལ་ནི། རྒྱལ་པོ་གསལ་རྒྱལ་གྱིས་སངས་རྒྱས་འཁོར་
བཅས་ལ་བསྙེན་བཀུར་བསམ་གྱིས་མི་ཁྱབ་པ་བྱས་སྐབས། དབུལ་པོ་དེས་པ་ཟེར་
པའི་སྤྲང་པོ་ཞིག་གིས། འདི་འདྲ་བའི་སངས་རྒྱས་འཁོར་བཅས་ལ་བསྙེན་བཀུར་
བྱེད་དུ་ཡོད་པའི་རྒྱལ་པོ་བསོད་ནམས་ཅན་འདི་འདྲ་ཡོང་བ་ཨང་སྙམ་དུ་ཡི་རང་ཁོ་
ན་བྱེད་ཅིང་བསྡད་པས། དེ་ཉིན་སངས་རྒྱས་ཀྱི་ཡོན་སྦྱོང་མཛད་སྐབས་རྒྱལ་པོ་ལ་
མ་མཛད་པར་དབུལ་པོ་དེས་བའི་དགེ་བ་བསྔོ་བར་མཛད་པས་ཉན་ཐོས་རྣམས་ཀྱིས་
སངས་རྒྱས་ལ། རྒྱལ་པོས་བསྙེན་བཀུར་ཞུས་ནས། དབུལ་པོའི་དགེ་བ་བསྔོ་བར་
མཛད་པ་ཅི་ལགས་ཞུས་པས། སངས་རྒྱས་ཀྱི། དེ་རིང་དགེ་རྩ་ཐམས་ཅད་ཁོས་
ཐོབ་སོང་གསུངས། ཡང་ལམ་འདི་ལ་མོས་པའི་རྒྱུ་ནི། མངོན་རྟོགས་རྒྱན་ལས།
སངས་རྒྱས་བསྟེན་དང་སྦྱིན་སོགས་དང་། ། ཐབས་ལ་མཁས་པ་གང་ཡིན་པ།
འདི་ལ་མོས་པ་རྒྱུ་དག་ཡིན། ། ཞེས་གསུངས་པ་ལྟར་སངས་རྒྱས་དང་འདྲ་བའི་དགེ་
བའི་བཤེས་གཉེན་བསྟེན་པ། སྦྱིན་སོགས་ཕར་ཕྱིན་དྲུག་ལ་སློབ་པ། ཐབས་ལ་
མཁས་པ་ གསུམ་ཡིན། ཆོས་ཀྱི་འཕོངས་ པའི་ རྒྱུ་ཡང་དེ་ཉིད་ལས། ཆོས་ཀྱི་
110



ཉིན་དགུ་པ།
འཕོངས་པའི་རྒྱུ་དག་ནི། ། ཞེས་སོགས་རྐང་པ་ལྔ་ཁ་ སང་དྲངས་ཟིན་པ་ལྟར།
བདུད་ཀྱིས་བྱིན་གྱིས་བརླབས་པ། ཟབ་མོའི་ཆོས་ལ་མི་མོས་པ། ཕུང་པོ་ལ་མངོན་
པར་ཞེན་པ་སྟེ་མཚན་མར་འཛིན་པ། སྡིག་གྲོགས་ཀྱིས་ཟིན་པ་དང་བཞི་ཡིན།
ཡང་ཀུན་དགའ་བོ་བཅོམ་ལྡན་འདས་ཀྱི་ཞབས་འབྲིང་དུ་བསྐོས་པ་ན། ཀུན་དགའ་
བོས། བཅོམ་ལྡན་འདས་ཀྱི་གསོལ་ལྷག་མི་གནང་བ་དང༌། ན་བཟའ་རྙིང་པ་མི་
གནང་བ་དང༌། དུས་རྟག་པར་སྐུ་མདུན་དུ་ཕྱིན་ཆོག་པ་གསུམ་དགོས་ཞུས་པ་འདི་
རང་ཅག་རྗེས་འཇུག་ལ་དགོངས་པ་ཡིན། ཡང་བསྔོ་བའི་སྐབས། གང་དུ་བསྔོ་བ།
གང་གི་ཆེད་དུ་བསྔོ་བ། གང་གི་དོན་དུ་བསྔོ་བ། བློ་གང་གིས་བསྔོ་བ། གང་བསྔོ་
བ། ཚུལ་ཇི་ལྟར་བསྔོ་བ་དང་དྲུག དང་པོ་གང་དུ་བསྔོ་བ་ནི་རྫོགས་པའི་བྱང་ཆུབ་
ཏུ་བསྔོ་བ་ཡིན། གང་གི་ཆེད་དུ་བསྔོ་ན་སེམས་ཅན་གྱི་ཆེད་དུ་བསྔོ། གང་གི་དོན་
དུ་བསྔོ་ན་དགེ་རྩ་མི་ཟད་པའི་དོན་དུ་བསྔོ་བ་ཡིན། བློ་གང་གིས་བསྔོ་ན། ཐབས་
དང་མི་དམིགས་པ་དག་གི ཞེས་གསུངས་པ་ལྟར་ཐབས་ཤེས་ཟུང་འབྲེལ་གྱི་བློས་
བསྔོ་དགོས། གང་བསྔོ་ན་དུས་གསུམ་དུ་བསགས་པའི་དགེ་རྩ་ཐམས་ཅད་བསྔོ་
དགོས། ཚུལ་ཇི་ལྟར་བསྔོ་ན། སེམས་ཅན་ཐམས་ཅད་ཀྱི་དོན་དུ་བླ་མེད་རྫོགས་
བྱང་དུ་བསྔོ་བ་ཡིན། ཡང་རང་གཞན་ཐམས་ཅད་ཀྱི་དགེ་རྩ་སྤྱི་དང༌། སངས་རྒྱས་
ཀྱི་མཛད་པ་ཚུན་ཆད་ཕྱོགས་གཅིག་ཏུ་བསྡོམས་ནས་རྗེས་སུ་ཡི་རང་སྒོམ། དེའི་
དགེ་བ་བསྔོ་བར་གསེར་འཕྲེང་ལས་གསུངས་ཤིང་། བསྔོ་བ་ཐམས་ཅད་ཀྱི་དོན་དུ་
བླ་མེད་རྫོགས་བྱང་དུ་བསྔོ་བ་ཡིན། ཡང་རང་གཞན་ཐམས་ཅད་ཀྱི་དགེ་རྩ་སྤྱི་དང་།
སངས་རྒྱས་ཀྱི་མཛད་པ་ཚུན་ཆད་ཕྱོགས་གཅིག་ཏུ་བསྡོམས་ནས་རྗེས་སུ་ཡི་རང་སྒོམ།
དེའི་དགེ་བ་བསྔོ་བར་གསེར་འཕྲེང་ལས་གསུངས་ཤིང་། བསྔོ་བ་ཐམས་ཅད་ཀྱི་
ནང་ནས་དམ་ཆོས་འཛིན་པར་བསྔོ་བ། རྫོགས་བྱང་དུ་བསྔོ་བ། བླ་མས་རྗེས་སུ་
འཛིན་པར་བསྔོ་བ་གསུམ་པོ་གང་རིགས་ཞིག་བྱུང་ན་དོན་འདུས་ཆེ་ཤོས་ཡིན། རྒྱུ་
111



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
མཚན་དེ་ལ་བརྟེན་ནས་ཡེར་བའི་ཞང་བཙུན་གྱིས་དགེ་བ་ཅི་མཛད་ཐམས་ཅད་ཀྱི་
མཇུག་ཏུ། དགེ་བ་འདིའི་མཐུ་ལ་བརྟེན་ནས་སྐྱེ་བ་ནས་ཚེ་རབས་ཐམས་ཅད་དུ་
ཐེག་པ་ཆེན་པོ་དགེ་བའི་བཤེས་གཉེན་གྱིས་རྗེས་སུ་འཛིན་པར་གྱུར་ཅིག་ཅེས་སྨོན་
ལམ་རེ་ངེས་ པར་ མཛད་ པ་ ཡིན་འདུག ཡང་ ཕྱག་ གིས་ ང་ རྒྱལ་ གྱི་ གཉེན་ པོ།
མཆོད་པས་སེར་སྣའི་གཉེན་པོ། བཤགས་པས་དུག་གསུམ་ཀའི་གཉེན་པོ། རྗེས་
སུ་ཡི་རང་གིས་ཕྲག་དོག་གི་གཉེན་པོ། ཆོས་འཁོར་བསྐོར་བར་བསྐུལ་བས་ཆོས་
སྤོང་གི་ལས་ཀྱི་གཉེན་པོ། མྱ་ངན་ལས་མི་འདའ་བར་གསོལ་བ་འདེབས་པས་བླ་མ་
ལ་བརྟེན་པའི་སྡིག་པའི་གཉེན་པོ། བསྔོ་བས་ལོག་ལྟའི་གཉེན་པོ་བྱེད་པར་གསུངས་
པ་ནི་གཙོ་ཆེ་བའི་དབང་དུ་བཏང་བ་ཡིན། མཎྜལ་གྱི་སྐབས། དགེ་སློང་མ་དཔལ་
མོས་ཀྱང་ཐུགས་རྗེ་ཆེན་པོ་སྒྲུབས་ནས་ཞལ་མ་གཟིགས་པར་མཎྜལ་ཕུལ་ཏེ་གསོལ་བ་
བཏབ་པས་ཞལ་གཟིགས་པ་ཡིན། དགོན་པ་བས་དུས་རྒྱུན་མཎྜལ་འབུལ་གིན་ཡོད་
ཀྱང་། སྐབས་ཤིག་ཏུ་ཏིང་ངེ་འཛིན་ལ་ཞག་བདུན་མཉམ་པར་བཞག་པས་འབྲོམ་
གྱིས་མཁྱེན་ནས། ཁྱོད་ལས་ལྷག་པ་ཇོ་བོ་ཙམ་ཡིན་ཏེ་མཎྜལ་དུས་དྲུག་རེ་མ་ཆགས་
པར་འབུལ་བ་ཡིན་ཞེས་བཀའ་བཀྱོན། དེ་ནས་མཎྜལ་ལ་བརྩོན་པར་མཛད་པས་
ནམ་ཞིག་ན་མཎྜལ་འབུལ་བཞིན་པའི་ངང་ནས་སངས་རྒྱས་ཀྱི་ཞིང་ཁམས་རྡུལ་ཕྲ་
རབ་ཀྱི་གྲངས་དང་མཉམ་པ་ཁྲ་ལམ་མེ་མཐོང་བ་ཡིན། དེ་བཞིན་དུ་རྗེ་རིན་པོ་ཆེས་
ཀྱང་འོལ་ཁ་ཆོས་ལུང་དུ་རྡོའི་མཎྜལ་ཞིག་ཕྱག་ངར་རྡོལ་ནས་རུས་པ་ལ་ཐུག་ཐུག་གི་
བར་དུ་མཎྜལ་འབུལ་བར་མཛད་པ་ཡིན་གསུངས། ཡང་མཎྜལ་གྱི་གསུང་བཤད་ཀྱི་
སྐབས་འདིར། འཇིག་རྟེན་ཆགས་འཇིག་གི་གསུང་བཤད་དང་སྦྲགས་ནས་མཎྜལ་
འབུལ་ཚུལ་གསུངས་ཀྱང༌། ད་ལམ་འདིར་འཇིག་རྟེན་ཆགས་འཇིག་གི་ཚུལ་སྔོན་ལ་
འབྲི་བ་ལ། དང་པོ་འཇིག་རྟེན་མེ་འཇིག་སྐབས་བསམ་གཏན་དང་པོ་མན་ཆད་
འཇིག་འགྲོ དེ་ཡང་བསམ་གཏན་དང་པོ་མེས་འཇིག་པའི་རྒྱུ་མཚན་ནི། དེར་
112



ཉིན་དགུ་པ།
རྟོག་དཔྱོད་མེ་ལྟ་བུའི་སྐྱོན་དང་བཅས་པའི་གནད་ཀྱིས་ཡིན། ཆུ་འཇིག་སྐབས་
བསམ་གཏན་གཉིས་པ་འཇིག་ སྟེ། དེ་ནི་དེར་དགའ་བདེ་ཆུ་ལྟ་བུའི་སྐྱོན་དང་
བཅས་པའི་རྒྱུ་མཚན་གྱིས་ཡིན། བསམ་གཏན་གསུམ་པར་དབུགས་རྔུབ་ཀྱི་སྐྱོན་
དང་བཅས་པའི་རྒྱུ་མཚན་གྱིས་རླུང་འཇིག་སྐབས་འཇིག་འགྲོ། བསམ་གཏན་བཞི་
པ་གང་གིས་ཀྱང་མི་འཇིག་པ་ནི། མཛོད་ལས། སྐྱོན་བརྒྱད་ལས་ནི་གྲོལ་བའི་
ཕྱིར། ། བཞི་པ་གཡོ་བ་མེད་པ་ཡིན། ། ཞེས་གསུངས་པ་ལྟར་ཡིན། འཇིག་རྟེན་
ཆགས་པའི་ཐོག་མར་རླུང་དཀྱིལ་ཆགས། དེ་ནས་ཆར་བབས་ནས་ཆུ་དཀྱིལ་ཆགས།
དེ་ནས་རི་རྒྱལ་དང་གླིང་བཞི་གླིང་ཕྲན་སོགས་རིམ་གྱིས་ཆགས་པ་ཡིན། བྱེ་བ་ཕྲག་
བརྒྱའི་དོན་ནི་རི་རབ་གླིང་བཞི་ཕྲན་དང་བཅས་པ་ཆ་ཚང་བ་རེ་རེ་ནས་རྩིས་པའི་ཆ་
ཚང་བ་བྱེ་བ་ཕྲག་བརྒྱ་མཎྜལ་གྱི་སྟེང་དུ་ཡོད་པར་དགོས་པའི་དོན་ཡིན། རི་རྒྱལ་གྱི་
ཟུར་བཞིར་ལྕོག་རེ་ལ་གནོད་སྦྱིན་ལག་ན་རྡོ་རྗེ་གནས་པ་དབུས་སུ་ལྷའི་གྲོང་ཁྱེར་ལྟ་
ན་སྡུག་ཏུ་ལྷའི་དབང་པོ་བརྒྱ་བྱིན་ལ་ཉེ་དབང་སོ་གཉིས་དང་བཅས་པས་བསྐོར་ནས་
སྡོད་སའི་གནས་སུམ་ཅུ་རྩ་གསུམ། དེའི་སྟེང་གི་ནམ་མཁར་འཐབ་བྲལ། དེ་ནས་
དགའ་ལྡན། འཕྲུལ་དགའ། གཞན་འཕྲུལ་དབང་བྱེད་སྟེ་འདོད་ལྷ་རིགས་དྲུག་
སྟེང་ནས་སྟེང་དུ་གནས་པ། དེ་ནས་ཀྱང་སྟེང་དུ་ཚངས་པ། ཚངས་པ་འདུན་ན་
འདོན་ཚངས་ཆེན་ཏེ་མཎྜལ་ལ་དེ་ཙམ་ཡིན། དེ་ཐམས་ཅད་མཎྜལ་ལ་འབུལ་སྐབས་
གསལ་འདེབས་དགོས། དེ་ཡང་བར་སྣང་ལ་ཡོད་པ་རྣམས་མར་ཟགས་དོགས་པ་ལྟ་
བུའི་བློར་མི་བདེ་བ་བྱུང་ན་སྐྱོན་མེད་དེ། ཟོ་བ་ སྟོང་པ་ཁ་གྱེན་དུ་བསྟན་ནས་
བཏགས་པ་ལྟ་བུ་ཡིན། འོན་ཀྱང་འདོགས་ཐག་ནི་མི་དགོས་ཏེ། སེམས་ཅན་དེ་
རྣམས་ཀྱི་ལས་དེ་འདོགས་ཐག་ལྟ་བུ་ཡིན། རི་རབ་ཀྱི་བང་རིམ་བཞིར་རིམ་པ་
བཞིན་གནོད་ སྦྱིན་ ལག་ན་གཞོང་ཐོགས། ལག་ན་འཕྲེང་ ཐོགས། རྟག་མྱོས།
རྒྱལ་ཆེན་རིགས་བཞི་པ་རྣམས་གནས། འོག་ ཏུ་ལྷ་ མིན་ ཐག་བཟང་རིས་སོགས་
113



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
གནས། རི་རབ་ཀྱི་མཐའ་ལ་རོལ་མཚོ་བདུན་དང་གསེར་རི་བདུན། དེ་ཡང་རོལ་
མཚོ་རེ་རེའི་མཐར་གསེར་རི་རེ་རེས་མཐའ་སྐོར་དུ་འཁོར་མར་འཁོར་ནས་གཞོང་པ་
ལྟ་བུར་ཡོད། གསེར་རི་བདུན་ནི། གཉའ་ཤིང་འཛིན། གཤོལ་མདའ་འཛིན།
སེང་ལྡེང་ཅན། ལྟ་ན་སྡུག་རི། རྟ་སྣ། རྣམ་འདུད། མུ་ཁྱུད་འཛིན་རི་རྣམས་
ཡིན་ཞིང་། དེའི་དང་པོ་རི་རྒྱལ་ཆུ་མཚམས་ནས་ཡར་ཐོན་པའི་ཕྱེད་དུ་སླེབས་པ།
ལྷག་མ་རྣམས་ནང་མ་ནང་མའི་ཕྱེད་དུ་སླེབ་པ། མཎྜལ་འབུལ་བ་པོ་རང་གི་མདུན་
ནས་རྩིས་པའི་ཕྱོགས་བཞིར་རིམ་ པ་ བཞིན། ཤར་ལུས་འཕགས་ པོ་ ཟླ་ གམ་ གྱི་
དབྱིབས། ལྷོ་འཛམ་གླིང་སོག་ཁ། ནུབ་བ་ལང་སྤྱོད་ཟླུམ་པོ་སྟེ་སྒོར་སྒོར། བྱང་སྒྲ་
མི་སྙན་གྲུ་བཞི། གཡས་གཡོན་སོ་སོར་གླིང་ཕྲན་གཉིས་གཉིས་དབྱིབས་གླིང་སོ་སོ་
དང་མཚུངས་པ། གླིང་བཞི་སོ་སོའི་དབུས་སུ་རིམ་བཞིན་གླིང་རང་རང་གི་ལོངས་
སྤྱོད་ཀྱི་གཙོ་བོ་རིན་པོ་ཆེའི་རི་བོ། དཔག་བསམ་གྱི་ཤིང་། འདོད་འཇོའི་བ། མ་
རྨོས་པའི་ལོ་ཏོག་དང་བཞི། ཡང་ཤར་ནས་ཕྱོགས་བཞིར་རིམ་གྱིས་འཁོར་ལོ་ནོར་
བུ་བཙུན་མོ་བློན་པོ་བཞི། ཤར་ལྷོ་ནས་མཚམས་བཞིར་རིམ་གྱིས་གླང་པོ། རྟ་
མཆོག དམག་དཔོན། གཏེར་ཆེན་པོའི་བུམ་པ་བཞི་ག་ཡང་ཕྱོགས་བཞིར་སྒེག་མོ།
འཕྲེང་བ་མ། གླུ་མ། གར་མ་བཞི། མཚམས་བཞིར། མེ་ཏོག་མ། བདུག་སྤོས་
མ། སྣང་གསལ་མ། དྲི་ཆབ་མ་བཞི་སྟེ་སྒེག་སོགས་ལྟ་མོ་བརྒྱད། ཤར་དུ་ཉི་མ།
ནུབ་ཏུ་ཟླ་བ། ལྷོར་རིན་པོ་ཆེའི་གདུགས། བྱང་དུ་ཕྱོགས་ལས་རྣམ་པར་རྒྱལ་བའི་
རྒྱལ་མཚན་རྣམས་དང་མཐའ་སྐོར་དུ་ལྕགས་རི་ནག་པོ་ཚངས་པའི་འཇིག་རྟེན་དུ་
བསྙེགས་པ་འདྲ་བ་རྣམས་ཚོམ་བུར་འགོད་པ་དང་བསྟུན་ནས་གསལ་འདེབས་ཤིང་།
དེ་ཡང་དེ་འདྲ་བ་གཅིག་ཙམ་མ་ཡིན་པར་བྱེ་བ་ཕྲག་བརྒྱ་ཡོད་པ། དེ་དག་ཀྱང་གང་
བྱུང་བྱུང་དུ་སྤུངས་པ་ལྟ་བུ་མིན་པར་སོ་སོའི་མཐར་ལྕགས་རི་རེ་རེས་བསྐོར་ནས་གོ་
རིམ་བཞིན་དུ་ཡོད་པར་གསལ་བཏབ་སྟེ་འབུལ་ཞིང་། དེའི་ཚུལ་ཡང་མཎྜལ་གྱི་
114



ཉིན་དགུ་པ།
གཞི་མ་དེ་ཉིད་དབང་ཆེན་གསེར་གྱི་ས་གཞིར་གྱུར་པར་བསམས་ལ་དེའི་སྟེང་དུ་དེ་
དག་འགོད་པ་ཡིན། དེ་ཡང་རེ་རེ་ནས་རྩིས་ན་བྱེ་བ་ཕྲག་བརྒྱ་དང་སྡོམ་ནས་རྩིས་ན་
སྟོང་གསུམ་ཡིན་སྟོང་གསུམ་རྩི་ཚུལ་ནི། རི་རྒྱལ་གླིང་བཞི་གླིང་ཕྲན་ལྕགས་རི་དང་
བཅས་པ་ རེ་རེ་རྩིས་གཞིར་བྱས་ནས་རྩིས་པའི་ སྟོང་ཕྲག་གཅིག་ལ་ སྟོང་དང་པོ།
སྟོང་ཕྲག་དེ་གཅིག་ཏུ་བྱས་ནས་རྩིས་པའི་སྟོང་ཕྲག་ལ་སྟོང་གཉིས་པ། སྟོང་གཉིས་
པ་དེ་གཅིག་ཏུ་བྱས་ནས་རྩིས་པའི་སྟོང་ཕྲག་ལ་སྟོང་གསུམ་གྱི་སྟོང་ཆེན་པོའི་འཇིག་
རྟེན་གྱི་ཁམས་ཟེར་ཞིང་། དེ་ལ་རེ་རེ་ནས་རྩིས་ན་བྱེ་བ་ཕྲག་བརྒྱ་ཡོད། ཞིང་
ཁམས་བྱེ་བ་ཕྲག་བརྒྱ་པོ་དེ་ཡང་མཛོད་ལས། མཉམ་དུ་འཇིག་ ཅིང་འབྱུང་བ་
ཡིན། ། ཞེས་གསུངས་པ་ལྟར། དུས་མཉམ་དུ་གྲུབ་པར་མོས་དགོས། མཎྜལ་
གྲངས་གསོག་བྱེད་ན་རྒྱས་པ་རེ་ཕུལ་ལ། དེ་ནས་ས་གཞི་སྤོས་བྱུགས་མ་གྲངས་
གསོག བར་བར་དུ་རྒྱས་པ་རེ་ཡང་འབུལ། སྔར་ནས་རང་དང་མཐའ་སྐོར་གྱི་
སེམས་ཅན་རྣམས་ཀྱིས་ལུས་རྡུལ་ཕྲ་རབ་དང་མཉམ་པར་སྤྲུལ་ནས་ཡོད་པ་རྣམས་
མཎྜལ་ལ་འབུལ་བའི་ཚེ་ཚངས་པ་གདོང་བཞི་པར་གྱུར་པའི་མོས་པ་བྱ་དགོས་ཤིང་
མཎྜལ་ཀྱང་ཚོགས་ཞིང་གི་ལྷའི་གྲངས་དང་མཉམ་པ་མོས་ནས་ཚོགས་ཞིང་གི་ལྷ་རེ་རེ་
ལ་མཎྜལ་རེ་རེ་ཕུལ་བས་དགྱེས་བཞིན་དུ་བཞེས་པར་བསམ། མཎྜལ་དུ་བཀོད་པའི་
ཞིང་ཁམས་དེ་ཐམས་ཅད་དག་པའི་ཞིང་དང༌། དེའི་ནང་གི་བཅུད་ཀྱིས་སེམས་
ཅན་ཐམས་ཅད་ལྷ་དང་ལྷ་མོའི་ངོ་བོར་མོས་ནས་ཕུལ་ན་རྟེན་འབྲེལ་གྱི་གནད་ཁྱད་
པར་ཅན་ཡོད། དེ་ནས་དཔེར་ན། དཔོན་པོ་ཞིག་གི་མདུན་དུ་སྔར་འགྲོ་མ་མྱོང་བ་
ཞིག་གིས་དཔོན་པོ་དེའི་མདུན་དུ་ཞུ་དོན་རྒྱག་རྒྱུ་ཞིག་ཡོད་ན། དེའི་མདུན་དུ་ཕྱིན་
སྐབས། ཁྱོད་གང་ཡིན་ཟེར་བྱུང་དུས་དངུལ་དང་ཁ་བཏགས་སོགས་ཕུལ་ནས་ཞུ་
དོན་གང་ཡིན་པ་དེ་ཞུ་བ་དེ་བཞིན་དུ། རང་རེ་སྔར་བླ་མ་དཀོན་མཆོག་ལ་རྒྱབ་
བསྟན་བསྟན་པ་ཞིག་གིས་ད་རེས་ཅུང་ཟད་དད་པའི་སྟངས་ཀ་བྱས་པ་ན། བླ་མ་
115



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དཀོན་མཆོག་གི་ཐུགས་ལ་འདི་དགའ་མོ་ཡོང་ངམ་སྙམ་པ་དགོངས་དུས་ཞུ་རྟེན་དུ་
མཎྜལ་ཕུལ་ནས་ཞུ་དོན་ཁྱད་པར་ཅན་དོན་ཆེན་པོ་གསུམ་གྱི་གསོལ་འདེབས་པ་ཡིན།
ཡང་སྤྱོད་འཇུག་ལས། ས་གཞི་བསྟར་བ་སྤོས་ཀྱི་བྱུགས་པ་དེར། ། མེ་ཏོག་ཡིད་
འོང་སིལ་ མ་ ཀུན་ ཏུ་བཀྲམ། ། གཞལ་ མེད་ ཕོ་བྲང་ བསྟོད་དབྱངས་ ཡིད་འོང་
ལྡན། ། མུ་ཏིག་རིན་ཆེན་ཆུན་འཕྱང་མཛེས་འབར་བ། ། དཔག་ཡས་ནམ་མཁའི་
རྒྱན་གྱུར་དེ་དག་ཀྱང༌། ། ཐུགས་རྗེའི་རང་བཞིན་ཅན་ལ་དབུལ་བར་བགྱི། ། ཞེས་
མཎྜལ་ལ་གཞལ་མེད་ཁང་གི་རྣམ་པར་འབུལ་བར་གསུངས་པ་དེ་ཉིད་འཇམ་དཔལ་
ཞལ་ལུང་ཉམས་སུ་ལེན་མཁན་གྱིས་མཛད་ན་འབྲེལ་ཆགས་པ་ཡིན། དེ་ལྟ་བུའི་
ཚུལ་གྱིས་ཞིང་ཁྱད་པར་ ཅན་ ལ་ བསོད་ ནམས་ གསོག་ པ་ གནད་དམ་ པ་ ཡིན་ཏེ།
ལམ་རིམ་ཆེན་མོ་ལས། ཉན་ན་ཚིག་མི་ཟིན། བསམ་ན་དོན་མི་གོ། བསྒོམ་ན་
རྒྱུད་ལ་མི་སྐྱེ་བའི་བློའི་མཐུ་ཤིན་ཏུ་ཆུང་བའི་དུས་འདིར་ཞིང་གི་མཐུ་ལ་བརྟེན་པ་
མན་ངག་ཡིན་ཞེས་གསུངས་པ་ལྟར་ཡིན་གསུངས། ། །
116



ཉིན་བཅུ་པ།
སློབ་སྤྲིངས་ལས། ཇི་ལྟར་གླང་པོ་ཁྲོན་ཟབ་ཁ་ནས་འཁྲུངས་པ་ཡི། རྩྭ་ལོ་
ཁམ་འགའ་ལ་ནི་ཡིད་ནི་ཆགས་གྱུར་ནས། རྙེད་པ་གྲུབ་པ་མེད་པར་གཡང་དུ་ལྷུང་
བ་ལྟར།
འཚོ་བའི་འཇིག་རྟེན་བདེ་ལྡན་འདོད་པའང་དེ་དང་འདྲ། ། གསུངས་
པའི་ཚིག་འགྲེལ་གནང་ནས། སློབ་དཔོན་ཨཱ་རྱ་དེ་ཝས། ཕལ་མོ་ཆེར་ན་མི་རྣམས་
ནི། ། དམ་པ་མ་ཡིན་ཕྱོགས་ཡོངས་འཛིན། ། དེས་ན་སོ་སོའི་སྐྱེ་བོ་རྣམས། །
ཕལ་ཆེར་ངེས་པར་ངན་འགྲོར་འགྲོ། ། ཞེས་སློབ་དཔོན་ཀླུ་སྒྲུབ་ཡབ་སྲས་བཞུགས་
པའི་དུས་བཟང་པོ་དེའི་དུས་སུ་ཡང་། སོ་སོའི་སྐྱེ་བོ་ཕལ་ཆེར་དམ་པ་མ་ཡིན་པའི་
ཕྱོགས་མི་དགེ་བཅུ་ལ་སྤྱོད་པ་མང་བས་ངན་སོང་དུ་འགྲོ་བར་གསུངས་ན། དུས་
ངན་དེང་སང་ལྟ་བུ་ལ་ལྟ་ཅི་སྨོས་གསུངས། ཡང་མཎྜལ་འདིའི་བརྩོན་པར་མཛད་
ན་རིགས་གནས་སོགས་ཀྱང་མཁྱེན་པར་འགྱུར་བ་ཡིན་ཏེ། ཇོ་བོ་མུ་སྟེགས་དང་
རྩོད་པ་མཛད་པའི་ཚེ། མུ་སྟེགས་ཀྱིས་སྒྲའི་དཀའ་གནད་ཤིན་ཏུ་ཕྲ་བ་ཞིག་དྲིས་པ་
ཇོ་བོས་མ་དགོངས་པ་ན། ཆབ་བཞེས་ཏེ་ཆབ་སང་ལ་འབྱོན་ཁུལ་མཛད་ནས་ནང་
དུ་བྱོན། ཇོ་བོ་རང་གི་ཐུགས་དམ་རྟེན་དུ་གྱུར་བ་ཇོ་མོ་སྒྲོལ་མ་ལ་མཎྜལ་ཕུལ་ནས་
གསོལ་བ་དྲག་ཏུ་བཏབ་པས། སྒྲའི་དཀའ་གནད་དེ་ཐུགས་ལ་ཝལ་གྱིས་ཤར་ནས་
མུ་སྟེགས་པ་ལ་ལན་མཛད་པ་ན་ཇོ་བོ་རྒྱལ་ནས་སངས་རྒྱས་ཀྱི་བསྟན་པ་རྒྱས་པར་
གྱུར་བ་ལྟ་བུ་ཡིན། ཡང་མོས་གུས་རྣམ་པར་དག་པ་བྱུང་ན་དེས་འཁོར་བ་ལས་གྲོལ་
བར་ངེས་ཏེ། རྨོག་ཅོག་པས། སྒོམ་སྲན་གྱིས་གྲོལ་བར་ཐེ་ཚོམ་ཟ། ། མོས་གུས་
ཀྱིས་གྲོལ་བར་ཐེ་ཚོམ་མེད། ། སེམས་མོས་གུས་འདི་ལ་ནན་ཏན་མཛོད། ། ཅེས་
གསུངས་པ་ལྟར་ཡིན་གསུངས། དོན་ཆེན་པོ་གསུམ་གྱི་གསོལ་འདེབས་ཀྱི་སྐབས་སུ།
117



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ལམ་རིམ་ཆུང་བ་འདིར། བཤེས་གཉེན་ལ་ མ་ གུས་ པ་ སོགས་ ཞེས་ བསྡུས་ནས་
གསུངས་ཀྱང་། རང་གི་འདོན་སྐབས་ ལམ་ རིམ་ ཆེན་མོ་ལས་ གསུངས་ པ་ ལྟར།
བཤེས་གཉེན་ལ་མ་གུས་པ་ནས་བཟུང་བདག་གཉིས་སུ་མཚན་མར་འཛིན་པའི་བར་
གྱི་ཕྱིན་ཅི་ལོག་གི་བློ་སྣ་མཐའ་དག་མྱུར་དུ་རྒྱུད་ལ་འགག་པར་བྱིན་གྱིས་བརླབ་ཏུ་
གསོལ། བཤེས་གཉེན་ལ་གུས་པ་ནས་བཟུང་བདག་མེད་པའི་དེ་ཁོ་ན་ཉིད་མངོན་
སུམ་དུ་རྟོགས་པའི་བར་གྱི་ཕྱིན་ཅི་མ་ལོག་པའི་བློ་སྣ་མཐའ་དག་མྱུར་དུ་རྒྱུད་ལ་སྐྱེ་
བར་བྱིན་གྱིས་བརླབ་ཏུ་གསོལ། རྐྱེན་ཕྱིན་ནང་གི་བར་ཆད་ཐམས་ཅད་ཉེ་བར་ཞི་
བར་བྱིན་གྱིས་བརླབ་ཏུ་གསོལ། ཞེས་དོན་དྲན་བཞིན་དུ་བཏོན་ནས་གདུང་ཤུགས་
དྲག་པོ་གསོལ་བ་འདེབས། འདིའི་བདག་གཉིས་སུ་མཚན་མར་འཛིན་པ་ནི་གང་
ཟག་གི་བདག་འཛིན་དང་ཆོས་ཀྱི་བདག་འཛིན་གཉིས་ཡིན། གསོལ་འདེབས་
འདིའི་ནང་དུ་མ་འདུས་པའི་ཚོགས་ཞིང་ལ་གསོལ་བ་འདེབས་རྒྱུ་ཅང་མེད། འདི་
བདེན་བཞིའི་གསོལ་འདེབས་ཀྱང་ཡིན་ཏེ། དང་པོས་ སྡུག་ཀུན་ཞི་བའི་གསོལ་
འདེབས་དངོས་སུ་བསྟན་ནས། སྡུག་ཀུན་ འགག་པའི་འགོག་ བདེན་ གྱི་གསོལ་
འདེབས་ཤུགས་ལ་བསྟན། གསོལ་འདེབས་བར་པའི་སྐབས་ལམ་གྱི་རིམ་པ་ཡོངས་
རྫོགས་རྒྱུད་ལ་སྐྱེ་བར་གསོལ་བ་བཏབ་པས་ལམ་བདེན་གྱི་གསོལ་འདེབས་ཡིན།
ཡང་གསོལ་འདེབས་འདི་བདེན་གཉིས་ཀྱི་གསོལ་འདེབས་ཀྱང་ཡིན་ཏེ། བཤེས་
གཉེན་བསྟེན་ཚུལ་ནས་ཞི་གནས་ཀྱི་བར་རྒྱུད་ལ་སྐྱེ་བར་གསོལ་བ་བཏབ་པས་ཀུན་
རྫོབ་བདེན་པའི་གསོལ་འདེབས་དང་། ལྷག་མཐོང་རྒྱུད་ལ་སྐྱེ་བར་གསོལ་བ་བཏབ་
པས་དོན་དམ་བདེན་པའི་གསོལ་འདེབས་སུ་འགྲོ་སྟེ། བདེན་གཉིས་ཞེས་པ་ཐབས་
དང་། དེ་ལས་བྱུང་བའི་ཐབས་བྱུང་གཉིས་ལ་གོ་དགོས་སོ། དེ་ཡང་འཇུག་པ་ལས།
ཐ་སྙད་བདེན་པ་ཐབས་སུ་གྱུར་བ་དང་། དོན་དམ་བདེན་པ་ཐབས་བྱུང་གྱུར་བ་
སྟེ། ། དེ་གཉིས་རྣམ་དབྱེ་གང་གིས་མི་ཤེས་པ། ། དེ་ནི་རྣམ་རྟོག་ལོག་པའི་ལམ་
118



ཉིན་བཅུ་པ།
ངན་ཞུགས། ། ཞེས་གསུངས་པ་ལྟར་གོ་དགོས། གསོལ་འདེབས་གསུམ་པས་ནི།
ལམ་དེ་དག་རྒྱུད་ལ་སྐྱེ་བའི་བར་ཆད་ནད་གདོན་ལ་སོགས་པ་ཐམས་ཅད་
་ཞི་བར་
གསོལ་བ་འདེབས་པ་ཡིན། ཡང་དད་པ་ཡག་པོ་བསྐྱེད་ན་གསོལ་བ་འདེབས་པ་
ཡང་དེ་ལ་ཡིན་ཏེ། མདོ་རྒྱ་ཆེར་རོལ་པ་ལས། ཀུན་དགའ་བོ་དད་པ་ལ་སྦྱོར་བར་
བྱ་སྟེ། འདི་ནི་དེ་བཞིན་གཤེགས་པ་ལ་གསོལ་བ་འདེབས་པའོ། ཞེས་གསུངས་
པས་སོ་གསུངས། ཡང་རྒྱུད་སྨིན་པ་ལ་སྨིན་ཚུལ་གཉིས་ཡོད་དེ། སྐྱོན་སྨིན་པ་དང་
ཡོན་ཏན་སྨིན་པའོ། དང་པོ་སྐྱོན་སྨིན་ཚུལ་ནི། དཔེར་ན་རྣག་སྨིན་པ་དང་འདྲ་སྟེ།
རྣག་སྨིན་པ་ན་ཐུག་ཐུག་བྱེད་མི་དགོས་པའམ། ཡང་ན་ཐུག་ཙམ་བྱེད་པའོ། དེ་
མིན་ཚེ་ཧྲག་ཙམ་བྱས་པས་རྡོལ་བར་འགྱུར་ལ། དེས་ནད་དེ་དྲག་འགྲོ། རྣག་མ་
སྨིན་ན་ཟུག་གཟེར་དྲག་པོ་མྱོང་དགོས་པ་དེ་བཞིན་དུ། ད་ལྟར་རང་ཅག་རྣམས་
སྐྱོན་མ་སྨིན་པས་སྡུག་བསྔལ་གྱི་ཚོར་བ་དྲག་པོས་མནར་བ་ཡིན་ལ། སྐྱོན་སྨིན་ན་
རྐྱེན་ཆུང་ངུ་ཀྱང་སྐྱོན་དེ་གཏོལ་རུང་ངམ་འབུད་རུང་དུ་གྱུར་པ་ཡིན། ཡོན་ཏན་
སྨིན་ཚུལ་ནི། དཔེར་ན། བང་བའི་ནང་དུ་ས་བོན་ཡོད་ཀྱང་། དེ་ཡོད་པ་ཙམ་
གྱིས་མྱུ་གུ་སྐྱེ་བ་སོགས་ཀྱི་དོན་བྱེད་མི་ནུས་ལ། ས་བོན་དེ་ཞིང་ཁར་བཏབ་ནས་སྨིན་
པ་ན་མྱུ་གུ་སྔོ་སིང་ངེ་སྐྱེ་བ་དེ་བཞིན་དུ། རང་ཅག་ཀྱང་ཡོན་ཏན་ཡོད་མདོག་བྱས་
ཀྱང་རྒྱུད་ལ་མ་སྨིན་ན་ཡོད་ཅེས་བྱ་བ་ཙམ་ལས། རྟོགས་པའི་མྱུ་གུ་སྐྱེ་བར་ཕན་མི་
ཐོགས་ལ། རྒྱུད་ལ་སྨིན་ན་རང་གཞན་གྱི་དོན་འགྲུབ་པའི་མྱུ་གུ་སྔོ་སིང་ངེ་སྐྱེ་བ་ཡིན།
ཡང་ཤིང་ཐོག་མ་སྨིན་ན་དབྱིབས་དང་ཁ་དོག་སོགས་ཇི་ལྟར་ལེགས་ན་ཡང་ཟ་མི་
རུང་ལ་སྨིན་ཚེ་ཟས་ཆོག་པ་དེ་བཞིན་དུ་ཡོན་ཏན་མ་སྨིན་ན། ཟ་རུང་ངམ་སྤྱོད་རུང་
དུ་མ་གྱུར་ཅིང་སྨིན་པ་ན་ལོངས་སྤྱོད་རུང་དུ་གྱུར་པ་ཡིན། དེ་ནས་རྒྱས་པར་བྱེད་ན་
མཚམས་འདིར་བདེ་ལམ་ནས་འབྱུང་བ་ལྟར། འདྲེན་པ་མཉམ་མེད་དང༌། སྨྲ་བ་
ཟླ་མེད་གཉིས་ཀྱི་སྒོ་ནས་གསོལ་འདེབས་ལམ་མཆོག་སྒོ་འབྱེད་དང་ཡོན་ཏན་གཞི་
119



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
གྱུར་མའི་སྒོ་ནས་བྱིན་བརླབས་སྤུངས་ཞུས་ཀྱི་དམིགས་རྣམ་སྐྱོང་ལ། དེའི་ཚུལ་ནི།
དཔལ་ལྡན་རྩ་བའི་བླ་མ་རིན་པོ་ཆེ། ། བདག་གི་སྤྱི་བོར་པད་ཟླའི་གདན་བཞུགས་
ལ། ། བཀའ་དྲིན་ཆེན་པོའི་སྒོ་ནས་རྗེས་བཟུང་སྟེ། ། སྐུ་གསུང་ཐུགས་ཀྱི་དངོས་
གྲུབ་སྩལ་དུ་གསོལ། ཞེས་སོགས་དལ་བུས་བཏོན་ནས། ཚོགས་ཞིང་རྣམས་སྔར་
ནས་གསལ་བཏབ་ཡོད་པ་ལྟར་གསལ་བར་སྒོམ་བཞིན་པའི་ངང་ནས་ཚིག་ཕྱི་མ་འདི་
ཚར་གཉིས་བརྗོད་པའི་དང་པོའི་སྐབས། རྩ་བའི་བླ་མ་དེ་ལས་རང་འདྲ་གཉིས་པ་
ཞིག་ཆད་ནས། རང་གི་སྤྱི་གཙུག་ཏུ་རང་དང་ཁ་ལྟ་ཕྱོགས་མཐུན་པར་ཕྱག་གཉིས་
ཐལ་མོ་སྦྱར་ཏེ། ངོ་ཆེན་གྱི་ཚུལ་དུ་བཞུགས་པར་མོས་ནས། དེ་ཉིད་ཀྱིས་ཚོགས་
ཞིང་རྣམས་ལ། ངའི་བུ་འདིས་ཆོས་བྱང་ཆུབ་ལམ་གྱི་རིམ་པ་ཉམས་སུ་ལེན་པའི་
སྟངས་ཀ་བྱེད་རྩིས་འདི་མཐར་ཕྱིན་པ་ཞིག་ཁྱོད་རྣམ་པས་ཐུགས་རྗེས་གཟིགས་ཞེས་
ངོ་ཆེན་མཛད་པ་དང་། སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ། གཉིས་
པའི་ཚེ་རྩ་བའི་བླ་མ་དེ་ཉིད་ཀྱིས་གཙོས་པའི་ཚོགས་ཞིང་རྣམས་ཀྱི་སྐུ་ལས་བདུད་རྩི་
སྣ་ལྔ་འོད་ཟེར་དང་བཅས་པའི་རྒྱུན་བྱུང་རང་གཞན་སེམས་ཅན་ཐམས་ཅད་ཀྱི་ལུས་
སེམས་ལ་ཞུགས་པས་ཚེ་རབས་འཁོར་བ་ཐོག་མེད་ནས་བསགས་ པའི་ སྡིག་སྒྲིབ་
ཐམས་ཅད་བྱང་ཞིང་དག ལམ་གྱི་རིམ་པ་རྟོགས་པ་ཁྱད་པར་ཅན་རྒྱུད་ལ་སྐྱེ་བའི་
སྣོད་ལྡན་དུ་བྱས་སོང་སྙམ་པའི་མོས་པ་བྱ་ཞིང༌། དེ་བཞིན་དུ་འདྲེན་པ་མཉམ་མེད་
མའི་སྐབས། སངས་རྒྱས་བྱང་སེམས་གསུམ་ལ་གསོལ་བ་འདེབས། ། ཞེས་པ་དང་
པོའི་ཚེ། ཚོགས་ཞིང་སྤྱི་དང་། ཁྱད་པར་སྟོན་པ་བཅོམ་ལྡན་འདས། རྗེ་བཙུན་
བྱམས་མགོན། འཕགས་པ་ཐོགས་མེད་གསུམ་གྱི་སྐུ་ལས་བདུད་རྩི་སྣ་ལྔ་འོད་ཟེར་
དང་བཅས་པའི་རྒྱུན་བྱུང་
། རང་གཞན་ཐམས་ཅད་ཀྱི་སྤྱི་བོ་ནས་ཞུགས་པས་སྡིག་
སྒྲིབ་སྤྱི་དང་ཁྱད་པར་རྒྱ་ཆེ་བའི་ལམ་གྱི་རིམ་པའི་རྟོགས་པ་སྐྱེ་བ་ལ་གེགས་བྱེད་
ཐམས་ཅད་བྱང་ཞིང་དག ལན་གཉིས་པའི་ཚེ་སངས་རྒྱས་བྱང་སེམས་གསུམ་པ་དེ་
120



ཉིན་བཅུ་པ།
ལས་རང་འདྲ་གཉིས་པ་རེ་ཆད་ནས་རང་ལ་ཐིམ་པས་རྒྱ་ཆེ་བའི་རྟོགས་པ་ཁྱད་པར་
ཅན་རང་གཞན་གྱི་རྒྱུད་ལ་སྐྱེས་པར་བསམ། དེ་བཞིན་དུ་རྩ་བའི་བླ་མའི་བར་
ཐམས་ཅད་ལ་རིགས་འདྲེ་ཞིང་། སྨྲ་བ་ཟླ་མེད་མའི་སྐབས་ཀྱང་རྒྱ་ཆེ་བའི་ལམ་གྱི་
རིམ་པ་དང་ཟབ་མོའི་ལམ་གྱི་རིམ་པ་གཉིས་བསྒྱུར་ཁ་བྱེད་པ་མ་གཏོགས་གཞན་
རིགས་འདྲེ། ཡོན་ཏན་གཞི་གྱུར་མའི་སྐབས་བཤེས་གཉེན་བསྟེན་ཚུལ་ལ་ཚིགས་
བཅད་གཅིག དལ་འབྱོར་ལ་ཚིགས་བཅད་གཅིག འཆི་བ་མི་རྟག་པ་དང་ལས་
འབྲས་གཉིས་བསྡོམས་པར་ཚིགས་བཅད་གཉིས། ངེས་འབྱུང་ལ་ཚིགས་བཅད་
གཅིག ལམ་བསླབ་གསུམ་ལ་སློབ་ཚུལ་ལ་ཚིགས་བཅད་གཅིག བྱང་ཆུབ་ཀྱི་
སེམས་ལ་ཚིགས་བཅད་གཅིག སྤྱོད་པ་སྤྱི་བསླབ་ལ་ཚིགས་བཅད་གཅིག ཞི་ལྷག་
གཉིས་ལ་ཚིགས་བཅད་གཅིག སྔགས་ཀྱི་འཇུག་སྒོ་དབང་ལ་ཚིགས་བཅད་གཅིག
དམ་ཚིག་དང་སྡོམ་པ་སྲུང་ཚུལ་ལ་ཚིགས་བཅད་གཅིག ལམ་རིམ་པ་གཉིས་ལ་
ཚིགས་བཅད་གཅིག་རྣམས་དང་། མཇུག་ཏུ་སྐྱེ་བ་ཀུན་ཏུ་མའི་བསྔོ་སྨོན་ཚིགས་
བཅད་གཅིག་རྣམས་ཡིན་ཞིང་། དེ་ཡང་བྱིན་གྱིས་བརླབས་ཉིས་བརྩེགས་ཀྱི་དང་
པོའི་སྐབས། ཚོགས་ཞིང་རྣམས་ཀྱིས་སྐུ་ལས་བདུད་རྩི་སྣ་ལྔ་འོད་ཟེར་དང་བཅས་
པའི་རྒྱུན་བྱུང༌། རང་གཞན་ཐམས་ཅད་ཀྱི་སྤྱི་བོ་ནས་བབས་ཏེ་ལུས་སེམས་ལ་
ཞུགས་པས་ལམ་དེ་དང་དེའི་རྟོགས་པ་སྐྱེ་ བ་ལ་གེགས་བྱེད་སྦྱངས། གཉིས་པའི་
སྐབས་དེ་དང་དེའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་བསམས།
འདིའི་ཕྱི་དང་ནང་གི་བར་དུ་གཅོད་པའི་ཚོགས། ཞེས་སོགས་ཀྱི་སྐབས་དབེན་ས་
སྙན་བརྒྱུད་ཀྱི་མན་ངག་ཐུན་མོང་མ་ཡིན་པའི་དམིགས་པའི་གནད་འགག་ཁྱད་པར་
ཅན་ཞིག་ཡོད་ཅེས་བརྡ་ཚོན་ཙམ་ཞུས་ནས། ནང་གི་བར་ཆད་ཉོན་མོངས་རྣམས་
ཀྱང་ཡིན་མོད། འོན་ཀྱང་སྐབས་འདིར་བཤད་པའི་ནང་གི་བར་ཆད་ནི་གཙོ་བོ་
ནད་གདོན་ལ་སོགས་པ་ཡིན། དེ་ཡང་རང་གིས་ཚུལ་ཁྲིམས་མ་བསྲུངས་ན་ནད་
121



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དང་གདོན་ལ་སོགས་པའི་རྐྱེན་འབྱུང་བ་ཡིན། ཡང་དེང་སང་གཤིན་འདྲེ་ཡིན་ཟེར་
བ་ཕལ་ཆེར་སྔར་གྱི་གནས་ཚུལ་སོགས་ཐིག་པོ་ཇི་ཙམ་བྱུང་ཡང་གཤིན་པོ་དེ་མིན་
པར་སངས་རྒྱས་ཀྱིས་གསུངས་པ་ཡིན་ཏེ། སངས་རྒྱས་ཀྱིས། ། མ་འོངས་པ་ན་
གཤིན་འདྲེ་ཡིན་ཟེར་བ་མང་པོ་ཡོད་ཀྱང་དེ་ནི་གནོད་སྦྱིན་པ་ར་ཧི་ཏ་དང་། དྲི་ཟ་
ཁྱབ་བྱེད་གཉིས་ཀྱིས་གཤིན་པོ་དེའི་ཅ་ལག་གི་ཐོག་ན་ཟ་རྒྱུ་ཅུང་ཟད་ཨེ་ཡོང་གི་རེ་
བས་གཤིན་པོ་དེ་ཡིན་ཁུལ་དུ་བརྫུས་ནས་ཡོང་བར་གསུངས་ པ་ ཡིན། དེ་ནས་
ཚོགས་ཞིང་བསྡུ་བ་ནི། ཚོགས་ཞིང་རྣམས་རིམ་གྱིས་འོད་དུ་ཞུ་ནས་ཕྱི་མ་ཕྱི་མ་ནང་
མ་ནང་མ་ལ་ཐིམ་སྟེ་རྒྱ་ཆེན་སྤྱོད་བརྒྱུད་རྣམས་བྱམས་པ་ལ་ཐིམ། ཟབ་མོ་ལྟ་བརྒྱུད་
རྣམས་འཇམ་དབྱངས་ལ་ཐིམ། ཉམས་ལེན་བྱིན་རླབས་བརྒྱུད་རྣམས་རྡོ་རྗེ་འཆང་
ལ་ཐིམ། ཆོས་འབྲེལ་དངོས་ཐོབ་རྣམས་རྩ་བའི་བླ་མ་ལ་ཐིམ། ཚོགས་ཞིང་བྱིངས་
རྣམས་ཐུབ་པའི་དབང་པོ་ལ་ ཐིམ། རེ་ཞིག་གཙོ་འཁོར་ལྔ་པོ་དེ་ལ་གསལ་སྣང་
འདོན། དེ་ནས་གཞན་བཞི་པོ་ཡང་ཐུབ་པའི་དབང་པོ་ལ་ཐིམ་ཞིང༌། དེའི་སྐབས་
རྡོ་རྗེ་འཆང་དང་རྩ་བའི་བླ་མ་གཉིས་འོད་ཞུ་མ་བྱས་པར་སྐུ་གཟུགས་གཅིག་ལ་
གཅིག་ཐིམ་གྱི་ཚུལ་དུ་ཐིམ་ནས་བླ་མ་ཐུབ་པའི་དབང་པོ་ལ་གསལ་སྣང་འདོན། དེ་
ལ་ཡན་ལག་བདུན་པ་མདོར་བསྡུས་ཞིག་འབུལ། དེ་ནས་བདེ་ལམ་ནས་བཤད་པ་
ལྟར་གྱིས། སྐུ་བཞིའི་བདག་ཉིད་བླ་མ་ལྷག་པའི་ལྷ། ། ཐུབ་དབང་རྡོ་རྗེ་འཆང་ལ་
གསོལ་བ་འདེབས། ། ཞེས་པ་ནས། སྐྱབས་གནས་ཀུན་འདུས་བླ་མ་ལྷག་པའི་
ལྷ། ། ཐུབ་དབང་རྡོ་རྗེ་འཆང་ལ་གསོལ་བ་འདེབས། ། ཞེས་པའི་བར་གྱི་ཕུར་
ཚུགས་གསོལ་འདེབས་འདི་འདོན། དེ་ནས་སྦྱོར་ཆོས་དང༌སྦྲགས་པའི་བཤེས་
གཉེན་བསྟེན་ཚུལ་གྱི་དམིགས་རྣམས་སྐྱོང་མཁན་འདྲ་ཡིན་ན་མཚམས་འདིར་བྱ་ལ།
དེ་མིན་ན། ད་རེས་སྦྱོར་ཆོས་སྒོམ་པ་རྣམས་ཀྱི་གྲངས་དང་གོ་རིམ་སོགས་ཇི་བཞིན་
ལམ་དུ་སོང་འདུག་གམ་མི་འདུག་སྙམ་དུ་ཡིད་ཤར་རེ་བྱ་སྟེ། འདི་ལ་སེང་གེ་རྣམ་
122



ཉིན་བཅུ་པ།
པར་རྩེ་བའི་ཏིང་ངེ་འཛིན་ཟེར་བ་ཡིན། དེ་ནས་སྟོན་པ་བཅོམ་ལྡན་འདས་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔལ་རྒྱལ་
བ་ཤཱཀྱ་ཐུབ་པ་ལ་ཕྱག་འཚལ་ལོ། ཞེས་པ་བདུན་ནམ་ཉེར་གཅིག་བརྒྱ་རྩ་སོགས་
བཟླས་ལ་ཐུན་བསྡུ། དེའི་ཚུལ་ནི། ཐུབ་པའི་དབང་པོ་རང་ལ་ཐིམ་པས་རང་ཐུབ་
པའི་སྐུར་ལམ་གྱིས་གྱུར་པའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ ཡིག་
སྔོན་པོ་ཨཱ༔ དཀར་པོས་མཚན་པའི་མཐའ་སྐོར་དུ་མུ་ནེའི་སྔགས་འཕྲེང་སེར་པོས་
བསྐོར་བ་ལ་དམིགས་ནས་མུ་ནེའི་སྔགས་བདུན་ནམ་ཉེར་གཅིག་ལ་སོགས་པ་ཅི་ནུས་
བཟླ། དེ་ནས་དགེ་བ་འདི་ཡིས་མྱུར་དུ་བདག ། བླ་མ་ཐུབ་དབང་འགྲུབ་གྱུར་ཅིག
། འགྲོ་བ་གཅིག་ཀྱང་མ་ལུས་པ། ། ཁྱེད་ཀྱི་ས་ལ་འགོད་པར་ཤོག ། ཅེས་དགེ་བ་
བསྔོ། ཧཱུྃ་ཡིག་ཨས་མཚན་པའི་དོན་ཡང་མེ་ལོང་ལ་གཟུགས་བརྙན་ཤར་བ་ལྟ་བུའི་
དོན་ཡིན། དེ་ནས་རང་ཐུབ་དབང་དུ་གསལ་བ་ཡང་སྟོད་སྨད་ནས་འོད་དུ་ཞུ།
ཐུགས་ཀའི་ཨ་ལ་ཐིམ། ཨ་ཧཱུཾ་ལ་ཐིམ། ཧཱུྃ་གི་ཞབས་ཀྱུ་ཨུ་ནི་ཧ་ལ། ཧ་ནི་ཧའི་མགོ་
བོ་ལ། མགོ་བོ་ཟླ་ཚེས་ལ། ཟླ་ཚེས་ཐིག་ལེ་ལ་ཐིམ། ཐིག་ལེ་ནཱ་ད་ལ་ཐིམ། ནཱ་ད་
ཡང་མི་ དམིགས་ པ་ སྟོང་ པ་ ཉིད་ དུ་ གྱུར་ བསམ་ ལ་ ཅུང་ ཟད་ མཉམ་ པར་འཇོག
མཉམ་གཞག་དེ་ལས་ལྡང་བའི་ཚེ་རང་ཡི་དམ་གང་བྱེད་ཀྱི་སྐུར་ལམ་གྱིས་ལངས་པར་
བསམ་ལ་ཐུན་མཚམས་ཀྱི་བྱ་བ་ལ་འཇུག དེ་ལྟར་ཐུན་དང་ཐུན་མཚམས་ཀྱི་བྱ་བ་
ཐམས་ཅད་སྐྱོན་མེད་པ་ཞིག་གི་སྒོ་ནས་ལེགས་པར་བསྒོམས་ན་ལོ་བཅུ་གཉིས་ཚུན་ལ་
བཤེས་གཉེན་བསྟེན་ཚུལ་གྱི་རྟོགས་པ་ངེས་པར་སྐྱེ་བ་ཡིན་འདུག་གསུངས། གཉིས་
པ་སྐབས་འདིའི་སྐྱོང་ཚུལ་གྱི་སྐབས་སུ། སྦྱོར་ཆོས་དང་སྦྲེལ་ནས་སྐྱོང་ན་གོང་དུ་
བཤད་པའི་འཇུག་མཚམས་ངེས་པར་བྱས་ལ། རྩ་བའི་བླ་མའི་ཐུགས་ཀ་ནས་འོད་
ཟེར་འཕྲོས། རང་གི་དད་པ་སྦྱང་རྒྱུའི་ཆོས་འབྲེལ་དངོས་ཐོབ་ཀྱི་བླ་མ་རྣམས་སྤྱན་
དྲངས་ཏེ་མདུན་གྱི་ནམ་མཁར་བཞུགས་པར་བསམ་ལ། དེ་ནས་དངོས་གཞི་སྒོམ་
123



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དགོས། སྒོམ་ཚུལ་ཡང་ཐོག་མར་བཤེས་གཉེན་བསྟེན་པའི་དགོས་པ། དེ་ནས་
བསྟེན་པའི་ཕན་ཡོན་དང་། མ་བསྟེན་པའི་ཉེས་དམིགས་སོགས་སྔར་བཤད་པ་ལྟར་
རིམ་གྱིས་སྒོམ་དགོས། དེའི་བསྟེན་པའི་ཕན་ཡོན་གྱི་སྐབས་སུ། སྡོང་པོ་བཀོད་
པའི་མདོ་ལས། འདི་ནི་བདག་གི་དགེ་བཤེས་ཆོས་སྨྲ་བ། ། ཞེས་པ་ནས། དེ་
འདྲའི་སེམས་ཀྱི་དགེ་བཤེས་བསྙེན་བཀུར་བྱེད། ། ཅེས་པའི་བར་གྱིས་དངོས་སུ་
བསྟེན་པའི་ཕན་ཡོན་བཞི་བཅུ་རྩ་དགུ་ཡོད་ཅིང་། དེ་རྣམས་ཚིག་འདོན་བཞིན་དུ་
རེ་རེ་ནས་ཡིད་ཤར་བྱས་ཏེ་དྲན་པར་བྱེད་དགོས། འདིར་དམིགས་པ་སྐྱོང་ཚུལ་
རྣམས་སྐྱོང་བདེ་བར་བྱས་ཏེ་བརྗོད་ན། བླ་མ་སངས་རྒྱས་སུ་བལྟ་དགོས་པའི་རྒྱུ་
མཚན། བལྟ་ནུས་པའི་རྒྱུ་མཚན། ཇི་ལྟར་བལྟ་བའི་ཚུལ་དང་གསུམ། དང་པོ་ནི།
བླ་མ་སངས་རྒྱས་སུ་བལྟ་དགོས་ཏེ། རང་ཉིད་ཁེ་འདོད་ལ་གྱོང་མི་འདོད་པ་ཡིན་
པའི་ཕྱིར། ཞེས་རྟགས་འགོད་དེའི་སྒྲུབ་བྱེད་དུ། དེ་ཡང་བླ་མ་དེ་སངས་རྒྱས་ཡིན་
ཀྱང་རང་གིས་སངས་རྒྱས་སུ་མ་བལྟས་ན་ཁེ་མེད་པར་གྱོང་འབྱུང་ལ། བླ་མ་དེ་
སངས་རྒྱས་མིན་ཡང་རང་གིས་སངས་རྒྱས་སུ་བལྟས་ན་གྱོང་མེད་པར་ཁེ་འབྱུང་བའི་
ཕྱིར། དཔེར་ན་རྣམ་འགྲེལ་ལས། ནོར་བུ་སྒྲོན་མེའི་འོད་དག་ལ། ། ནོར་བུའི་བློ་
ཡིས་མངོན་བརྒྱུག་པ། ། ལོག་པའི་ཤེས་པར་ཁྱད་མེད་ཀྱང༌། ། ཇི་ལྟར་དོན་བྱེད་
ལ་ཁྱད་ཡོད་། ། ཅེས་གསུངས་པ་ལྟར་བླ་མ་སངས་རྒྱས་མིན་ཡང་སངས་རྒྱས་སུ་
བལྟ་བའི་བློ་དེ་ལོག་ཤེས་ཡིན་པས་རང་གི་དོན་བྱེད་མི་ནུས་སོ་སྙམ་ན། དཔེར་ན་
རྐུན་མ་ཞིག་གིས་མཚན་མོ་གཞན་གྱི་ཁྱིམ་དུ་ཡོ་བྱད་རྐུ་བར་ཕྱིན་དུས། ཁྱིམ་དེར་
ནོར་བུའམ་སྒྲོན་མེ་འོད་དང་བཅས་པ་ཞིག་ཡོད་ན་ནོར་བུའམ་སྒྲོན་མེའི་འོད་ལ་ནོར་
བུའམ་སྒྲོན་མེ་དངོས་སུ་བཟུང་ནས། ཁྱིམ་དེར་མི་གང་དུ་ཉལ་དང་རྐུ་བྱའི་དངོས་
པོ་དེ་གང་དུ་འདུག་སོགས་ལེགས་པར་བལྟས་ནས་ཕྱིར་སོང་སྟེ་ཚོད་རྩིས་ནས་ཁང་
པའི་རྒྱབ་གཏོལ་ཏེ་རྐུན་མ་རྐུས་ན། འོད་ལ་ནོར་བུའམ་སྒྲོན་མེའོ་སྙམ་དུ་འཛིན་
124



ཉིན་བཅུ་པ། །
པའི་བློ་དེ་ལོག་ཤེས་ཡིན་ཀྱང་། དེས་རྐུན་མ་དེའི་འདོད་དོན་སྒྲུབ་པར་བྱེད་པ་དང་
འདྲ། དེ་ཡང་བླ་མ་སངས་རྒྱས་ལས་ལྷག་པར་བལྟ་དགོས་པའི་སྔོན་གྱི་བྱུང་བ་ནི།
སྔོན་མཆོག་ཟུང་སྤྱོད་ལམ་གྱིས་འདུལ་དགོས་པར་བཅོམ་ལྡན་འདས་ཀྱིས་མཁྱེན་
ནས་འཕགས་པ་རྟ་ཐུལ་ལ་བཀའ་གནང་བ་ན། འཕགས་པ་དེས་སྤྱོད་ལམ་ཕུན་
སུམ་ཚོགས་པས་དེ་གཉིས་དད་པར་བྱས་ནས་ཆོས་བསྟན། དེ་ནས་ཁོང་གཉིས་
བཅོམ་ལྡན་འདས་བལྟ་བར་འདོད་དེ་སྟོན་པའི་དྲུང་དུ་ཕྱིན་པས། འཕགས་པ་རྟ་
ཐུལ་ཡང་དེར་ཕེབས་ཚར་འདུག་པ་མཐོང་སྟེ། སྔོན་ལ་སྟོན་པ་ལ་ཕྱག་འཚལ་ལམ་
རྟ་ཐུལ་ལ་འཚལ་སྙམ་དུ་དེ་གཉིས་ཐེ་ཚོམ་དུ་གྱུར་པ་བཅོམ་ལྡན་འདས་ཀྱི་མཁྱེན་
ནས། རྒན་ནམ་ཡང་ན་གཞོན་ཡང་རུང་། ། གང་ལས་ཆོས་ནི་ཐོས་གྱུར་པ། ། དེ་
ལ་ཐོག་མར་ཕྱག་བྱ་སྟེ། ། བྲམ་ཟེ་ཟླ་བ་ཇི་བཞིན་ནོ། ། ཞེས་གསུངས་པས་དེ་
གཉིས་ཀྱི་འཕགས་པ་རྟ་ཐུལ་ཕྱག་བྱས་པ་ལྟ་བུ་དགོས་པ་ཡིན་ཀྱང་། རང་ཅག་ཕལ་
ཆེར་བཀའ་བརྒྱུད་གོང་མས་སངས་རྒྱས་གྲལ་མཐོས། བླ་མ་གྲལ་དམས་པས་ཞེས་
གསུངས་པ་ལྟར་གྱུར་པ་མང་། ཡང་དཔེར་ན་འཇིག་རྟེན་ན་འཁོར་ལོས་སྒྱུར་བའི་
རྒྱལ་པོ་ཞིག་བྱུང་ན་ཁྱད་པར་འཕགས་མོད། དེའི་ཚེ་བུ་ཡ་རབས་རྣམས་འཁོར་
ལོས་སྒྱུར་བའི་རྒྱལ་པོ་ཁྱད་པར་འཕགས་ཀྱང་ང་ལ་ནི་ཕ་མ་དྲིན་ཆེ་སྙམ་དུ་རང་གི་ཕ་
མའི་གཡོག་བྱེད། བུ་ངན་པ་རྣམས་ཕ་མའི་གཡོག་བཞག་ནས་རྒྱལ་པོ་དེའི་གཡོག་
པོར་ཅི་ཚུད་བྱེད། དེ་བཞིན་དུ་ཆོས་པ་བཟང་པོ་ཡིན་ན། སངས་རྒྱས་སྐྱོན་ཀུན་
ཟད་ཡོན་ཏན་ཀུན་ལྡན་ཡིན་ཡང་། ང་ལ་ནི་བླ་མ་འདི་རྣམས་བཀའ་དྲིན་ཆེ་སྙམ་དུ་
བསམ་པ་ཞིག་དགོས་བླ་མ་བྱིན་རླབས་ཆེ་ཆུང་ཡང་། རང་གི་མོས་གུས་ཆེ་ཆུང་ལ་
རག་ལས་ཏེ། བེའུ་བུམ་སྔོན་པོ་ལས། བླ་མ་བྱིན་རླབས་ཆེ་དང་ཆུང་བ། ། དངོས་
ལ་མ་ཡིན་རང་ལ་རག་ལས། ། བྱས་གཟོ་མེད་ ཅིང་ཡིད་མ་ཆེས་ན། ། འཇམ་
དཔལ་སྤྱན་རས་གཟིགས་དངོས་བྱོན་ཡང་། ། དེ་ཡི་དོན་དུ་ཅིར་ཡང་མི་འགྱུར། །
125



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཞེས་གསུངས་པ་ལྟར་རོ། གཉིས་པ་བླ་མ་སངས་རྒྱས་སུ་བལྟ་ནུས་པའི་རྒྱུ་མཚན་ནི།
དེ་ལྟར་གོང་དུ་བླ་མ་སངས་རྒྱས་སུ་བལྟ་དགོས་པར་བཤད་པ་ལྟར་ཡིན་ཀྱང་། དེ་
ལྟར་བལྟ་མི་ནུས་སོ་སྙམ་ན། བླ་མ་སངས་རྒྱས་སུ་བལྟ་ནུས་ཏེ། རང་གི་བློས་བླ་
མའི་ཡོན་ཏན་གྱི་ཕྱོགས་བཟུང་ན་མ་དད་པ་ཟློག་ནུས་པའི་ཕྱིར། མ་དད་པ་ཟློག་
ནུས་ཏེ། དེའི་ཚེ་སྐྱོན་ཐན་ཐུན་ཡོད་པར་མཐོང་ཡང་དད་པ་ལ་གེགས་མི་བྱེད་པའི་
ཕྱིར། དད་པ་ལ་གེགས་མི་བྱེད་ཚུལ་གཉིས་ཡོད་དེ། དད་པ་སྟོབས་སུ་སོང་བས་མ་
དད་པ་ཟིལ་གྱིས་གནོན་ནུས་པ་དང༌། སྐྱོན་མཐོང་བ་དད་པའི་གྲོགས་སུ་ཁྱེར་ནུས་
པ་གཉིས་ཡོད་པའི་ཕྱིར། ལམ་རིམ་ལས། དེ་ལྟར་གོམ་པས་སྐྱོན་ཐན་ཐུན་ཡོད་
པར་མཐོང་ཡང་བློས་ཡོན་ཏན་གྱི་ཕྱོགས་འཛིན་པས་དད་པ་ལ་གེགས་སུ་མི་འགྲོ་སྟེ།
ཞེས་གསུངས་པ་བཞིན་ནོ། སྐྱོན་མཐོང་བ་དད་པའི་གྲོགས་སུ་ཁྱེར་ཚུལ་ནི། བླ་མ་
དེའི་སྐུ་གཟུགས་མི་མཛེས་པ་དང༌། གསུང་མི་སྙན་པ་སོགས་ཀྱི་སྐྱོན་ཅུང་ཟད་
མཐོང་བ་ན། བདག་ལྟ་བུ་སངས་རྒྱས་དངོས་སུ་མཇལ་བའི་སྐལ་བ་མེད་པ་རྣམས་
ལ་རང་དང་རང་མཉམ་འདི་ལྟ་བུའི་ཚུལ་བསྟན་ནས་དོན་མཛད་པས་ཐུགས་རྗེ་ཤིན་
ཏུ་ཆེ་སྙམ་དུ་བསམ་པའོ། གསུམ་པ་ཇི་ལྟར་བལྟ་བའི་ཚུལ་ལ་བཞི་སྟེ། བླ་མ་སངས་
རྒྱས་སུ་བལྟ་བ་རྡོ་རྗེ་འཆང་གིས་བཞེད་པའི་ཕྱིར་དང་། བླ་མ་སངས་རྒྱས་ཀྱི་འཕྲིན་
ལས་ཐམས་ཅད་ཀྱི་བྱེད་པ་པོ་ཡིན་པའི་ཕྱིར་དང་། རང་ཅག་ལ་སངས་རྒྱས་ཀྱིས་
དངོས་སུ་དོན་མཛད་པའི་ཕྱིར་དང་། རང་གི་སྣང་བ་ལ་ངེས་པ་མེད་པའི་ཕྱིར་རོ།
དང་པོའི་སྒྲུབ་བྱེད་ནི། རྡོ་རྗེ་གུར་གྱི་རྒྱུད་ལས། ལྔ་བརྒྱ་ཐ་མར་གྱུར་པ་ན།
ཉིད་སློབ་དཔོན་གཟུགས་སུ་འཛིན། ང་ཡིན་མཉམ་དུ་ཡིད་བྱོས་ལ། ། དེ་ཚེ་དེ་ལ་
གུས་ པ་ བསྐྱེད། ། ཅེས་ དང༌། ལྔ་བཅུ་ པ་ ལས། སློབ་ དཔོན་ དང་ ནི་ རྡོ་ རྗེ་
འཛིན། ། ཐ་དད་པར་ནི་མི་བརྟག་གོ ། ཅེས་གསུངས་སོ། གཉིས་པའི་སྒྲུབ་
བྱེད་ནི། བླ་མ་མེད་ན་སངས་རྒྱས་ཀྱི་འཕྲིན་ལས་ཡོང་ལུགས་རང་མེད་དེ་རྣམ་
126



ཉིན་བཅུ་པ།
དཀར་གྱི་བྱ་བ་ ཐམས་ ཅད་ སངས་རྒྱས་ཀྱི་འཕྲིན་ལས་ ཡིན་ལ། དེང་སང་རྣམ་
དཀར་གྱི་ལས་བྱེད་མཁན་ཇི་སྙེད་ཡོད་པ་ཐམས་ཅད་བླ་མའི་དྲིན་ཡིན། བླ་མ་མེད་
ན་དེ་འདྲ་བྱེད་མཁན་མི་ཡོང་། ལྷ་སའི་ཇོ་བོ་རིན་པོ་ཆེ་ཡང་སངས་རྒྱས་ཀྱི་སྐུ་
གཟུགས་ཡིན་པར་ཤེས་མཁན་ཡང་མི་ཡོང་ན་ཕྱག་མཆོད་བྱེད་མཁན་ལྟ་ཅི་སྨོས།
གསུམ་པའི་སྒྲུབ་བྱེད་ནི། སངས་རྒྱས་ཀྱི་རང་ཅག་འདུལ་བའི་ཕྱིར་གང་ལ་གང་
འདུལ་གྱི་བཀོད་པ་སྣ་ཚོགས་སྟོན་པ་ལས་ད་ལམ་བསམ་བཞིན་དུ་བླ་མའི་རྣམ་པར་
བསྟན་པ་ཡིན་ཏེ། ཡབ་སྲས་མཇལ་བའི་མདོ་ལས། བརྒྱ་བྱིན་ཚངས་པའི་ཆ་བྱད་
དང་། ། ལ་ལར་བདུད་ཀྱི་ཆ་བྱད་ཀྱིས། ། སེམས་ཅན་རྣམས་ཀྱི་དོན་མཛད་
དེ། ། འཇིག་རྟེན་རྣམས་ཀྱིས་རྟོགས་མི་ནུས། ། ཞེས་གསུངས་པ་བཞིན་ནོ། བཞི་
པའི་སྒྲུབ་བྱེད་ནི། རང་གི་སྣང་བ་ལ་ངེས་པ་ཡང་མེད་དེ། བཀའ་གདམས་ཀྱི་དགེ་
བཤེས་གཙང་པ་ནམ་མཁའི་རིན་ཆེན་རྭ་སྒྲེང་དུ་བྱོན་ནས་དགེ་སློང་ཞིག་ལ་གནས་
ཚང་གཡར་ནས་བཞུགས་པར། ཁོང་སྟོང་ཉིད་ལ་མཉམ་པར་བཞག་པའི་ཚེ་གཉིད་
ལོག་པ་འདྲ་བ་ཞིག་ཡོད་འདུག་པ། རྗེས་སོར་ཁོང་གི་སློབ་མ་དགེ་བཤེས་གླང་ལུང་
པས་དགེ་སློང་དེ་ལ་ཁྱེད་ཀྱིས་ངའི་བླ་མ་སངས་རྒྱས་དངོས་དེ་ལ་གནས་ཚང་གཡར་
བ་ལེགས་ཁྱེད་སྐུ་བསོད་ཆེ་ཞེས་གསུངས་པས། དགེ་སློང་དེ་ན་རེ། སངས་རྒྱས་
ཡིན་མིན་ནི་མི་ཤེས། དགེ་སློང་གཉིད་པོ་ཆེ་ཞིག་འདུག མཚན་མོ་ཉལ་བས་མི་
ཆོག་ཉིན་མོ་ཡང་གཉིད་ཁོ་ན་ཉལ་བ་ཞིག་འདུག་ཟེར། དེ་བཞིན་དུ་ལི་ཡུལ་གྱི་དགེ་
ཚུལ་གཉིས་ཀྱིས་རྗེ་བཙུན་འཇམ་དབྱངས་ལོ་བཅུ་གཉིས་སྒྲུབ་པས། རྗེ་བཙུན་གྱིས་
ངེད་རང་རྣམས་ལས་འབྲེལ་མེད། དེ་བས་ཁྱོད་རང་བོད་དུ་འཕགས་པ་ཐུགས་རྗེ་
ཆེན་པོ་རྒྱལ་པོའི་རྣམ་པར་བསྟན་ཡོད་པས་དེའི་དྲུང་དུ་སོང་གསུངས་པས། ཁོང་
གཉིས་ཀྱིས་བོད་དུ་འོངས། དན་བག་མདར་སླེབས་དུས་མིའི་མགོ་དང་རྐང་ལག་གི་
རྭ་བ་སོགས་མང་པོ་མཐོང་བ་ན། དགེ་ཚུལ་གཉིས་ལོག་ལྟ་སྐྱེས་ནས་རྗེ་བཙུན་ཡང་
127



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བདུད་དུ་ཐལ། རྒྱལ་པོ་སྲོག་གཅོད་ལ་དགའ་བ་ཞིག་འདུག་ཟེར། དེ་ནས་ལྷ་སར་
ཆོས་རྒྱལ་སྲོང་བཙན་སྒམ་པོ་དང་མཇལ་པ་ན། རྒྱལ་པོས་ཁོ་རང་གི་དབུ་ཐོད་དུ་
འོད་དཔག་མེད་བཞུགས་པ་དངོས་སུ་བསྟན། ངའི་གདུལ་བྱ་འདི་རྣམས་ཞི་བས་མི་
ཐུལ་དྲག་པོས་འདུལ་དགོས་བས་སྤྲུལ་པའི་མི་ལ་སྤྲུལ་པའི་ཆད་པ་གཅོད་པ་ཡིན་པས་
ང་ལ་ཉེས་པ་མེད། ད་ཁྱོད་གཉིས་ཅི་འདོད་གསུངས་པས། ད་ལྟ་རང་ཡུལ་དུ་
སླེབས་པ་ཞིག་འདོད་ཟེར་བ་ལ། ཆོས་རྒྱལ་གྱིས་འོ་ན་ཁྱོད་རང་གཉིས་ཀྱི་ཁུར་ཕད་
ཁྱེར་ཤོག་གསུངས་ནས་དེའི་ནང་དུ་བྱེ་མ་བླུག་སྔས་ལ་རྒྱབ་སྟེ་ཉལ་བཅུག་པས་དེ་མ་
ཐག་མི་ཡུལ་དུ་ཁོང་རང་གཉིས་ཀྱི་སྒྲུབ་ཁང་གི་སྒོར་སླེབ་འདུག་ཅིང་བྱེ་མ་ཡང་
གསེར་དུ་སོང་འདུག་པས། སྔར་རྒྱལ་པོ་ལ་ལོག་ལྟ་བྱས་པར་འགྱོད་དེ་དད་པ་སྐྱེས།
ལོག་ལྟ་མ་སྐྱེས་ན་ཚེ་དེར་དགྲ་བཅོམ་ཐོབ་རྒྱུ་ཡིན་པ་ལ་ལོག་ལྟ་སྐྱེས་པས་མ་ཐོབ། ཕྱི་
མ་ལ་དགྲ་བཅོམ་རྒྱན་མེད་ཞིག་ཐོབ་གསུངས་པ་ཡིན་གསུངས། སེམས་དང་བའི་
རྣམ་པ་ཅན་གྱི་དད་པ་མ་སྐྱེས་བར་དུ་བསྒོམ་ཞེས་པའི་སྐབས་དད་པ་སྐྱེས་ནས་སྒོམ་
མི་དགོས་པར་བསྟན་པ་མིན། འོ་ན་གང་ཡིན་ན། དད་པ་སྐྱེས་ནས་དེ་ལ་ཅུང་ཟད་
མཉམ་པར་འཇོག་པའི་འཇོག་སྒོམ་རེ་བྱ། དེ་ནས་སྔར་ལྟར་དཔྱད་ཅིང་སྒོམ་པའི་
དཔྱད་སྒོམ་བྱ་སྟེ། དེ་གཉིས་སྤེལ་མར་བྱེད་དགོས་པའི་དོན་ཡིན་གསུངས། དེ་
ལྟར་རྩ་བ་དད་པ་སྦྱོང་ཚུལ་གྱི་དམིགས་སྐོར་རྣམས་སོང་ནས་བཀའ་དྲིན་རྗེས་དྲན་གྱི་
དམིགས་སྐོར་ཉམས་སུ་ལེན་སྐབས། བཀའ་དྲིན་ལ་བཞི་སྟེ། སངས་རྒྱས་ལས་
ཀྱང་ལྷག་པའི་ བཀའ་ དྲིན། ཟང་ ཟིང་ གིས་ འཁོར་ དུ་ བསྡུས་ པའི་ བཀའ་དྲིན།
ཆོས་བསྟན་པའི་བཀའ་དྲིན། རྒྱུད་བྱིན་གྱིས་བརླབས་པའི་བཀའ་དྲིན་ནོ། མགོན་
པོ་ཀླུ་སྒྲུབ་ཀྱིས་གསང་འདུས་རིམ་ལྔར། འདི་ནི་རང་བྱུང་བཅོམ་ལྡན་འདས། །
ལྷག་པའི་ལྷ་ནི་གཅིག་བུ་ཉིད། ། མན་ངག་རབ་ཏུ་སྟེར་བའི་ཕྱིར། ། རྡོ་རྗེ་སློབ་
128



ཉིན་བཅུ་པ།
དཔོན་དེ་བས་ལྷག ། ཅེས་བླ་མས་སངས་རྒྱས་ལས་རང་ལ་བཀའ་དྲིན་ལྷག་པ་ཡིན་
ཏེ། མན་ངག་རབ་ཏུ་སྟེ། ཡང་དག་བར་སྟེར་བ་པོ་ཡིན་པའི་ཕྱིར། ཞེས་རྟགས་
བཀོད་ནས་གསུངས། ། །
129



ཉིན་བཅུ་གཅིག་པ།
༧སློབ་དཔོན་ཆེན་པོ་ཤནྟི་དེ་ཝས། ཇི་ལྟར་མཚན་མོ་མུན་ནག་སྤྲིན་རུམ་
ན། ། གློག་འགྱུ་སྐད་ཅིག་རབ་སྣང་སྟོན་པ་ལྟར། ། དེ་བཞིན་སངས་རྒྱས་མཐུ་ཡིས་
བརྒྱ་ལམ་ན། ། འཇིག་རྟེན་བསོད་ནམས་བློ་གྲོས་ཐང་འགའ་འབྱུང་། ། དེ་ལྟས་
དགེ་བ་ཉམས་ཆུང་ཉིད་ལ་བརྟག ། སྡིག་པ་སྟོབས་ཆེན་ཤིན་ཏུ་མི་བཟད་པ། །
ཞེས་པའི་ལུང་འདྲེན་པར་མཛད་ནས་སྔོན་འགྲོའི་གསུང་བཤད་སྤྱི་དང་ཁྱད་པར་
དད་པ་ནི་ཤིན་ཏུ་རྩ་བ་ཆེ་ལ། དད་པ་དེ་ཡང་བཀའ་གདམས་གོང་མས། རང་ཅག་
ཆོས་ལ་བློ་ཁ་ཕྱོགས་པ་རྣམས་ཀྱི་དད་པ་དེ་གངས་ཀྱི་རི་བོ་ལྟ་བུ་ཞིག་བྱེད། དཔྱིད་ཀྱི་
ཁ་བ་ལྟ་བུ་མི་བྱེད་གསུངས་ཏེ། དེ་ཡང་དཔེར་ན། གངས་ཀྱི་རི་བོ་དེ་དབྱར་དགུན་
སྟོན་དཔྱིད་ནམ་ཟླའི་འགྱུར་ལྡོག་ཚ་གྲང་ཇི་འདྲ་བྱུང་ཡང་སྐྱ་ཚེ་རེ་སྡོད་པ་དེ་བཞིན་
དུ་དད་པ་དེ་རྐྱེན་གང་གིས་ཀྱང་བསྒྱུར་མི་ཐུབ་པ་ཞིག་དགོས། དཔྱིད་ཟླ་བ་དང་པོ་
གཉིས་པའི་ནང་དུ་ཁ་བ་ནུབ་གཅིག་བབ་ན་སང་ཞོགས་རི་ཀླུང་ཐམས་ཅད་དཀར་
པོར་འགྲོ་ཡང་། ཉི་མ་ཅུང་ཟད་བསྟན་པ་ནས་གངས་ཐམས་ཅད་གར་སོང་མེད་པ་
ལྟ་བུར་འགྲོ་བ་བཞིན་དུ་རྐྱེན་དང་མ་ཕྲད་པའི་ཚེ་དད་པ་ཡོད་མདོག་ཁ་ཡང་། ཅུང་
ཟད་ཙམ་གྱི་རྐྱེན་ལ་བརྟེན་ནས་འགྱུར་ཆོག་ཆོག་དེ་འདྲ་མི་བྱེད། དགེ་བཤེས་སྟོད་
ལུང་པ་རིན་ཆེན་སྙིང་པོས་ཉ་མ་ཁ་དཀར་མ། དད་པ་ཐེམ་འདས་མ་ཞེས་གསུངས་
པ་ལྟ་བུར་མ་སོང་བ་དགོས་ཏེ། དཔེར་ན་ལྷ་ས་ལྟ་བུར་བུད་མེད་ཀྱི་རིགས་ཕལ་ཆེར་
དང་པོ་མཆོད་མཇལ་དུ་འགྲོ་བའི་ཚེ་ཟང་ངེ་ཟིང་ངེ་བྱས་ནས་འགྲོ། ཇོ་བོ་རིན་པོ་
ཆེའི་སྐུ་མདུན་དུ་སླེབས་ དུས་ལུས་ཀྱི་ཀུན་སྤྱོད་སེམས་ཀྱི་འཆར་སྒོ། སྨོན་ལམ་
འདེབས་ལུགས་གང་ནས་བསམས་ཀྱང་དད་པ་གཞན་ལས་ཆེ་མདོག་ཁ་བ་ཡོད་ཀྱང་།
130



1:|: : ཉིན་བཅུ་གཅིག་པ།
མཆོད་ཁང་གི་ཐེམ་པ་འདས་པ་དང་མཉམ་དུ་དད་པ་གར་སོང་མེད་པ་ལྟར་སོང་
ནས་སྔར་གྱི་ཟང་ངེ་ཟིང་ངེ་དེ་ལས་མི་ཡོང་། དེ་ལ་དད་པ་ཐེམ་འདས་མ་ཟེར་བ་
ཡིན། ཡང་སྐྱོན་ཐམས་ཅད་རང་ཉིད་ཀྱིས་ལན་པར་མ་གོ་ན་བྱིན་རླབས་མི་ཐོབ་སྟེ།
སྔོན་གྲུབ་ཆེན་ནཱ་རོ་པ་ཟངས་མགར་གླིང་ཟེར་བའི་མགར་བའི་གྲོང་ཆེན་པོ་ཞིག་ཏུ་
ཕེབས་པ་ན། ཡུལ་དེའི་ཡུལ་ཆོས་ལ་ནམ་ཚོད་བྱེད་རེས་བྱེད་ཅིང་། བྱེད་རེས་སུ་
ཡིན་ཀྱང་དེས་ཐོ་བ་རྒྱབ་པ་ན་ཐམས་ཅད་ཀྱིས་ཡར་ལངས་ནས་བཟོ་བྱེད་པ་ཡིན་
པས། དེ་ནུབ་ཁོང་གི་གནས་ཚང་དེ་ལ་ནམ་ཚོད་བྱེད་རེས་འཁོར་ནས་ཡོད་པར།
ཁོང་གི་ཟིལ་མ་བཟོད་པར་གནས་ཚང་དེ་ལ་གཉིད་ཡེ་མ་བྱུང་བས། ནམ་ཕྱེད་ཙམ་
ལ་ལངས་སྙམ་ནས་ཐོ་བ་རྒྱབ་པས། ཐམས་ཅད་ཀྱི་ཐོ་བ་རྒྱབ་སྟེ་བཟོ་བྱས་པར་རྟེན་
པཎ་ཆེན་ནཱ་རོ་པ་ལ་མནལ་གཏན་ནས་མ་བྱུང་བར་ཐུགས་བསམ་ཞིག་བཞེས་པས།
འདི་ཐམས་ཅད་ངའི་གནས་ཚང་འདིས་ནམ་ཚོད་སྔས་པ་འདིས་ལན་འདུག དེ་
ཡང་ང་འདིར་བསྡད་པས་ལན་འདུག དེ་ཚོ་ཐམས་ཅད་ངས་བླ་མའི་བཀའ་ལ་མ་
ཉན་པར་འདིར་ཡོངས་པས་ལན་འདུག་སྙམ་དུ་དགོངས་པར་འདུག ཡང་བླ་མ་
མཚན་ཉིད་ཚང་བ་འདི་སངས་རྒྱས་ལས་འོས་མི་འདུག་སྙམ་པའི་བློ་སྐྱེ་བ་ཞིག་བྱུང་
ན་བླ་མར་བསྟེན་ལ། དེ་མ་བྱུང་ན་བསྟེན་མི་རུང་པར་གསུངས་པ་དང་བླ་མ་མཚན་
ཉིད་དང་མི་ལྡན་པ་ལྟར་སྣང་ཡང་དེ་ལ་སངས་རྒྱས་སུ་བལྟ་བར་གསུངས་པ་གཉིས་
འགལ་ལོ་སྙམ་ན། དེ་གཉིས་མི་འགལ་ཏེ། དང་པོ་ནི། བླ་མ་མ་བསྟེན་གོང་ནས།
དེ་ལྟ་བུའི་ཡོན་ཏན་དང་ལྡན་པ་ཞིག་བཙལ་ཏེ་དེ་ལ་བརྟེན་དགོས་པའི་དོན་ཡིན་ལ།
ཕྱི་མ་ནི་སྔར་ནས་བླ་མར་བསྟེན་ཟིན་པ་རྣམས་མཚན་ཉིད་དང་ལྡན་མི་ལྡན་བརྟག་
ན་ཉེས་པ་འབྱུང་བ་ལས་འོས་མེད་པས་དེ་ལྟ་བུའི་བླ་མ་དེ་མཚན་ཉིད་དང་མི་ལྡན་པ་
ལྟར་སྣང་ཡང་དེ་ལ་སྐྱོན་རྟོག་པའི་བློ་བཀག་ནས་ཡོན་ཏན་གྱི་ངོས་ནས་དད་པ་སྐྱེ་
བའི་ཐབས་ལ་འབད་དགོས་པའི་དོན་ཡིན་གསུངས། དེ་ནས་རྩ་བ་དད་པ་སྦྱང་
131



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བའི་སྐབས་ཀྱི་རྒྱུ་མཚན་རྣམས་ཁ་སང་གི་གསུང་བཤད་ལ་བསྐྱར་ལྡབ་མཛད་ཅིང༌།
ཆོས་བསྟན་པའི་བཀའ་དྲིན་གྱི་སྐབས་སུ། ལམ་རིམ་ཆེན་མོར་དྲག་ཤུལ་ཅན་གྱིས་
ཞུས་པའི་མདོ་ཁུངས་སུ་དྲངས་ནས་ཆོས་ཚིག་འབྲུ་རེ་རེའི་ཡོན་དུ་འཛམ་བུ་གླིང་གི་
ཟང་ཟིང་ཐམས་ཅད་བསྐལ་པའི་བར་དུ་ཕུལ་ཀྱང་། དེ་ཡང་བླ་མ་ལ་བླ་མར་བྱ་བ་
ཡོངས་སུ་རྫོགས་པ་མིན་ཞེས་གསུངས་པ་ཡིན་པས་བཀའ་དྲིན་ཆེ་ཆུང་ལ་ཚད་ཅི་ཡོད་
གསུངས། རྒྱུད་བྱིན་གྱིས་བརླབ་པའི་བཀའ་དྲིན་གྱི་སྐབས་སུ། ཉམས་ལེན་བྱིན་
རླབས་བརྒྱུད་ཀྱི་བླ་མ་པཎ་ཆེན་ནཱ་རོ་པ་དེ་ཉིད་སྤྲང་པོ་མཛད་ཅིང་བཞུགས་པས་
གྲུབ་ཆེན་ཏེ་ལོ་པ་ཡང་ཐ་མལ་པའི་སྣང་ངོར་དེ་སྐབས་སྤྲང་པོ་ཤིན་ཏུ་བཀྲེན་པའི་
རྣམ་པ་ཅན་དུ་བཞུགས་ནས་སྤྲང་པོ་གཞན་གྱི་ཁྲོད་ནས་སྤྲང་པོ་སྐྱོ་ཤོས་གང་ཡིན་
པའི་ཕྱེ་ངན་ཚུན་ཆད་འཕྲོག་པ་སོགས་གྲུབ་སྤྱོད་མཛད་ཅིང་བཞུགས་པ་ན། པཎ་
ཆེན་ནཱ་རོ་པའི་ཐུགས་ལ་ང་ཇི་ལྟར་གྱུར་ཀྱང་བླ་མ་འདི་རང་ལ་བསྟེན་ནོ་སྙམ་དུ་
དགོངས་ནས་ལོ་བཅུ་གཉིས་ཀྱི་བར་དུ་འབྲལ་མེད་དུ་བསྟེན་ནས་གསོལ་བ་རྩེ་གཅིག་
ཏུ་བཏབ་ཀྱང་ཆོས་གསུང་པ་ ལྟ་ཞོག ཐ་མལ་ གྱི་གསུང་བགྲོས་ གཅིག་ཀྱང་མ་
གནང་། དེ་ནས་ཉིན་གཅིག་ཏེ་ལོ་པས་ཞལ་ནས་ཅི་ཡང་མི་གསུང་པར་མཉམ་དུ་
ཤོག་ཅིག་པའི་བརྡ་ཞིག་མཛད་པ་ན་མཉམ་དུ་བྱོན་པས། རོང་དོག་པོ་ཞིག་ཏུ་ཆུ་
དོང་རིང་ལ་ཁ་ཞེང་ཆུང་བ་ཞིག་འདུག་པར། དང་པོ་ཏེ་ལོ་པ་རང་ནས་མཆོང་རྩིས་
མཛད་ཀྱང་མཆོང་མི་ཐུབ་པའི་རྣམ་པས་ནཱ་རོ་པར་དེར་ཉོལ་གྱི་བརྡ་ཞིག་མཛད་པ་
ན་ནཱ་རོ་པས་ཞབས་གཉིས་ཚུ་རིར་བཞག་ཕྱག་གཉིས་ཕ་རིར་བརྐྱང་ཆུ་དེའི་སྟེང་དུ་
ཟམ་པ་ལྟར་མཛད་ནས་གཟིམ་པ་ན། ཏེ་ལོ་པས་དེ་མ་ཐག་དེའི་སྟེང་དུ་རྐེད་པ་ཆག་
འགྲོ་བའི་ཚོད་ཙམ་དུ་བརྫིས་ནས་བྱོན། ཡང་ཉིན་གཅིག་ནཱ་རོ་བ་འཚོ་བ་སློང་དུ་
བྱོན་པ་ན་ཡོན་བདག་ཞིག་གིས་འབྲས་ཆན་ཏེ་ཤ་འབྲས་སྡེར་མ་གང་ཕུལ་བྱུང་བ་དྲི་
ཤིན་ཏུ་ཞིམ་པ་ཞིག་འདུག་པས་འདི་ངའི་བླ་མ་དེར་འབུལ་དགོས་དགོངས་ནས་མྱུར་
132



ཉིན་བཅུ་གཅིག་པ།།
དུ་བྱོན་ཏེ་ཏེ་ལོ་པར་ཕུལ་བས་དེ་ཉིན་ཏེ་ལོ་པས་དེ་བཞེས་ནས། ནཱ་རོ་པ་འཚོ་བ་
ཞིམ་ཞེས་པ་ཙམ་ཞིག་གསུངས། འདི་གསུང་བགྲོས་ཀྱི་ཐོག་མ་ཡིན། དེ་ལ་ནཱ་རོ་བ་
ཤིན་ཏུ་མཉེས་ནས་སང་ཉིན་ཡང་དེ་འདྲ་ཞིག་འབུལ་དགོངས་ནས་སློང་དུ་བྱོན་པས་
སྟེར་མཁན་གཏན་ནས་མ་རྙེད། རྒྱ་གར་དུ་ཁ་སང་སློང་དུ་ཕྱིན་པ་དེའི་སར་དེ་རིང་
འགྲོ་སྲོལ་མེད་ཀྱང་ནཱ་རོ་པ་འུ་ཐུག་ནས་ཁ་སང་གི་དེའི་སར་བྱོན་པས་དེར་འབྲས་
ཆན་གཡོས་ནས་མགྲོན་གཏོང་གྲབས་འདུག་པར་སློངས་བས་མ་བྱིན། བླ་མ་མཉེས་
པས་ཅི་དྲན་ཆ་མེད་པར་གཡོས་མཁན་ཡོད་སར་ཕེབས་ནས་ཐོད་ཕོར་གང་བཅུས་
པས། གཡོན་མཁན་ཐམས་ཅད་ཀྱི་རུབ་རྒྱབ་སྟེ་ཁོང་ཟིན་ནས་བརྡུངས་པ་ནི། ཤ་
འབྲས་བོ་དོགས་ནས་བྲང་ལ་སྦྱར་ཏེ་བཞུགས་པས་བྲང་ཐམས་ཅད་ཚིག ཁོང་ཚོ་
སོང་ཚར་ནས་ལག་པ་བརྐྱང་ན་ནི་ཤ་འབྲས་བོ་འགྲོ་བར་འདུག་མ་བརྐྱངས་ན་ནི་
ལང་ཡང་མི་ཐུབ་པར་འདུག ལང་མ་ཐུབ་ན་ ཤ་འབྲས་འབུལ་རྒྱུ་མི་ཡོང་བར་
འདུག་དགོངས
ངས་ནས་ཏེ་ལོ་པ་རང་ལ་གསོལ་བ་རྩེ་གཅིག་ཏུ་བཏབ་པས་རྐང་ལག་
ཐམས་ཅད་ལྷོད་ཀྱི་བརྐྱང་ཆོག་པ་བྱུང༌། དེ་ནས་ཡར་ཕེབས་ཏེ་བླ་མ་ལ་ཤ་འབྲས་
ཕུལ་བས་བླ་མས་མ་བྱིན་པར་བླངས་པ་མཁྱེན་ནས་ཅུང་ཟད་ཀྱང་མ་བཞེས། ཁོ་
རང་གི་ཐུགས་ལ་ཡང་མ་བྱིན་པར་བླངས་པས་མ་བྱུང་བར་དགོངས་ནས་ཕྱིན་ཆད་མ་
བྱིན་པར་མི་ལེན་པའི་དམ་བཅའ་མཛད། དེ་ནས་ཏེ་ལོ་པའི་ཐུགས་ལ་ད་ངའི་སློབ་
མ་འདི་གང་ནས་བསམས་ཀྱང་སྙིང་རྗེ་བར་སྣང་བས་ལྟོ་ཞིག་སྟེར་དགོངས་ནས་སྣོད་
བཙལ་བས། སྣོད་ངན་པ་གཅིག་ལས་མ་རྙེད། དེའི་ནང་དུ་བཅུད་ཀྱང་དྲི་དྲིར་
ངན་པ། རོ་རོར་ངན་པ་ཞིག་བླུག་ནས། དེའི་ཁར་ནཱ་རོ་པ་འདི་འཐུང་ཟེར་བ་ཞིག་
ཡི་གེར་བྲིས་ནས་བཞག་པས། ནཱ་རོ་པས་བླ་མའི་སྐུ་མདུན་དུ་འདི་འདྲ་བའི་དྲི་ངན་
པ་བཞག་མི་རུང་སྙམ་ནས་བསྡུ་རུ་བྱོན་པས་ཡི་གེ་མཐོང་བ་ན་ཐེ་ཚོམ་མེད་པར་
མཆོད་པ་དང་། ཐུགས་ལ་འདི་སྣོད་ངན་བཅུད་ངན་པ་དེ་བཞིན་དུ་ཁམས་གསུམ་
133



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འཁོར་བ་སྤྱི་དང་ཟག་བཅས་ཉེར་ལེན་གྱི་ཕུང་པོ་འདི་རྒྱུ་རྒྱུར་ངན་འབྲས་བུ་འབྲས་
བུར་ངན་པར་སྣང་སྙམ་དུ་སྐྱེས་བུ་འབྲིང་གི་རྟོགས་པ་ཁྱད་པར་ཅན་སྐྱེས་པ་ཡིན་
འདུག དེ་ནས་ཡང་
དས་ཡང་ཉིན་གཅིག་སྣོད་བཟང་པོ་ཞིག་གི་ནང་དུ། བཅུད་ཀྱང་ལྟོ་
ཆས་ཁ་ཟས་རོ་བརྒྱ་པ་འདྲ་བ་ཞིག་བླུག་ནས་ནཱ་རོ་པ་ལ་གནང་རྒྱུའི་རྩིས་ཀྱིས་སྣོད་ཀྱི་
ཁར་ནཱ་རོ་པ་འདི་འཐུང་བྱ་བ་བྲིས་ནས་བཞག་པ་ན། ནཱ་རོ་པའི་ཐུགས་ལ་འདི་འདྲ་
བའི་ཁ་ཟས་བཟང་པོ་བླ་ མ་ལ་ འབུལ་དགོས་དགོངས་ནས་ གཟིགས་བས་ ཡི་ གེ་
གཟིགས་ཏེ་ཐེ་ཚོམ་མེད་པར་མཆོད་པས། ཡང་ཐུགས་ལ་འདི་སྣོད་སྣོད་དུ་བཟང༌།
བཅུད་ཀྱང་དྲི་དྲིར་བཟང་། རོ་རོར་བཟང་བ་ཞིག་འདུག་པས། དེ་བཞིན་དུ་མྱང་
འདས་འདི་རྒྱུ་རྒྱུར་བཟང་འབྲས་བུ་འབྲས་བུར་བཟང་བ་གཅིག་ཡིན་པར་འདུག་
དགོངས་པ་འཁྲུངས། དེ་ནས་ནཱ་རོ་བའི་ཐུགས་ལ་བླ་མ་འདིས་ངེད་ལ་ཆོས་དངོས་
སུ་མ་གསུངས་ཀྱང་དོན་གྱི་སྙིང་པོའི་འདོད་བྱ་དེ་ཐོབ་བྱུང་བས་ད་ངེས་པར་བཀའ་
དྲིན་བསབ་དགོས་པར་འདུག་དགོངས་ནས་ཕྱོགས་ཀུན་ཏུ་བྱོན་པས་མུ་ཏིག་དམར་
པོ་བྲེ་གང་རྙེད་པ་བླ་མ་ལ་འབུལ་དུ་བྱོན། དེ་སྐབས་ནཱ་རོའི་ཐུགས་ལ་ང་རྒྱལ་ཕྲན་བུ་
ཡོད་པ་ཏེ་ལོས་མཁྱེན་ནས་སྐུ་མདུན་ཐམས་ཅད་མུ་ཏིག་དམར་པོས་བཀང་ནས་
བཞུགས་པས་ནཱ་རོ་བའི་རློམ་སེམས་ཞི་ནས་ཕན་ཡོན་དཔག་ཏུ་མེད་པ་ཐོབ་པ་ཡིན།
དེ་བཞིན་དུ་ཌི་བི་པས་ཀྱང་ནཱ་རོའི་ཞབས་ལ་གཏུགས་ནས་དཀའ་སྤྱད་དཔག་ཏུ་མེད་
པ་མཛད་པས། ནཱ་རོ་པའི་བྱིན་རླབས་ཞུགས་ནས་གྲུབ་པའི་དབང་ཕྱུག་ཏུ་གྱུར།
དེ་ཡང་རྒྱ་གར་དུ་རྒྱལ་རིགས་དང་བྲམ་ཟེའི་རིགས་སོགས་རིགས་ངན་རྣམས་དང་ཁ་
བསྲེ་བ་སོགས་ལྟ་ཞོག་ལག་གིས་རེག་ཙམ་བྱས་ཀྱང་ཟླ་བའི་བར་དུ་ཁྲུས་བྱེད་པ་ཡིན་
ལ། ཁོང་རིགས་ངན་པར་འཁྲུངས་པ་ཡིན་པས་ཁོང་གི་གོ་ལའི་མུར་འཕྲོ་སོགས་
བྲམ་ཟེའི་བུ་རྣམས་ཀྱིས་ཟོས་པས་བྲམ་ཟེ་རྣམས་ཀྱིས་ཤེས་ནས་གྲོས་བྱས་ཏེ་གྲུབ་ཆེན་
སྨྱོན་པ་འདི་འདིར་བཞག་ན་ངེད་ཚོའི་རིགས་རྙོགས་པར་འདུག་པས་མིས་འཁྱེར་
134



ཉིན་བཅུ་གཅིག་པ།།
ནས་ཡུལ་གཞན་དུ་འབུད་པར་བྱའོ་ཞེས་བགྲོས་ནས་མི་བཅུ་ཐམ་པས་འ
འགྱོག་རྩིས་
བྱས་པས་གུལ་གུལ་ཙམ་ཡང་བྱེད་མ་ཐུབ། ཡང་མི་ཉི་ཤུས་འགྱོག་རྩིས་བྱས་པས་
སྔར་ལས་ཀྱང་བརྟན་དུ་སོང་། དེ་ནས་རིམ་གྱིས་མི་མང་དུ་བཏང་ནས་གྲོང་ཁྱེར་གྱི་
སྐྱེ་བོ་སྟོང་ཕྲག་གཅིག་གིས་བཏེག་པས་ད་དུང་གུལ་གུལ་མ་ཐུབ་པ་ན་ཡུལ་གྱི་རྒྱལ་པོ་
ལ་ཞུས་པས། རྒྱལ་པོས་ད་དེ་ལ་ལེགས་པར་བརྟག་ནས་ཕྱི་རོལ་པ་ཡིན་ན་ནི་ཚར་
གཅོད་དགོས། ནང་པའི་གྲུབ་ཆེན་ཞིག་རེད་ན་བསྙེན་བཀུར་བྱ་བའི་དུས་ལ་བབས་
ཟེར་ནས་བསྟན་པ་སྤྱིའི་རྣམ་གཞག་ལ་མཁས་པའི་དགེ་ཚུལ་གཉིས་ལ་འཇམ་དཔལ་
མཚན་བརྗོད་བསྐུར་ནས་ལྟ་རྟོག་བྱེད་དུ་བཏང་བས། ཌེ་བི་པས་དེ་མཁྱེན་ཏེ་
འཇམ་དཔལ་མཚན་བརྗོད་ཀྱི་ཚིག་གཉིས་ཤར་ཏེ་བཏོན་ནས་རྒྱུད་དང་མཐུན་པའི་
འགྲེལ་པ་བསམ་གྱི་མི་ཁྱབ་པ་སྤྱི་དང་ཁྱད་པར་གཞན་ལ་མ་གྲགས་པའི་མན་ངག་
ཤར་ཕྱོགས་ཀྱི་འཇིག་རྟེན་གྱི་ཁམས་འདི་ཞེས་བྱ་བ་ན་སངས་རྒྱས་འདི་ཞེས་བྱ་བས་
འདི་ལྟར་གསུངས་ཅེས་སོགས་ཕྱོགས་ཐམས་ཅད་ལ་འདྲ་བར་གསུངས་པས། དགེ་
ཚུལ་གཉིས་ཧ་ལས་ཏེ་རྒྱལ་པོ་ལ་གནས་ཚུལ་ཞུས་པ་ན། རྒྱལ་པོ་དགྱེས་ནས་ལུང་པ་
འདིའི་ཕུར་གྲུབ་ཆེན་འདི་འདྲ་ཞིག་འདུག་པས་ ཐམས་ ཅད་ཀྱིས་བསྙེན་བཀུར་
བགྱིས་ཤིག་ཅེས་དྲིལ་སྒྲགས་པས་སྙན་གྲགས་ཀྱིས་ཕྱོགས་ཐམས་ཅད་ཁྱབ་པ་བྱུང་།
དེ་བཞིན་དུ་ཇོ་བོས་ཌི་བི་པར་དངོས་སུ་ཆོས་མ་གསན་ཀྱང་ཁོང་སྙན་གྲགས་ཆེ་བས་
ཚོགས་ཞིང་དུ་བཅུག་ནས་གསོལ་བ་འདེབས་པར་མཛད་པས་ནུབ་གཅིག་མནལ་
ལམ་དུ་དགེ་སློང་སྨུག་པོ་ཞིག་གིས་མི་ཤ་ལག་པ་ཞིག་ཁྱེར་ནས་འདི་ཟོ་ཟེར་བ་ཞིག་
བྱུང་བར། ང་བཅས་ལྡན་དགེ་སློང་གི་མི་ཤ་ཟ་མི་རུང་ངོ་གསུངས་པས། ད་དུང་
ཅིས་ཀྱང་ཟོ་ཟེར་ནས་བྱིན་བྱུང་བ་ན་སྲིན་ལག་ཞིག་བཞེས་པར་རྨིས་ནས་མནལ་སད་
པ་ན་སྔར་དང་མི་འདྲ་བའི་ཏིང་ངེ་འཛིན་ཁྱད་པར་ཅན་ཐུགས་ལ་འཁྲུངས་པར་
ཐུགས་བསམ་ལ་འདི་ངས་ཁ་སང་ཁ་ཉིན་ཌོ་པི་པར་གསོལ་བ་བཏབ་པས་ཁོང་གི་
135



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱུ་མཚོའི་འཇུག་ངོགས།
བྱིན་རླབས་འདྲ་མིན་ནམ་དགོངས་ནས་ཐུགས་ཐེ་ཚོམ་དུ་གྱུར་པ་ན། དགེ་བསྙེན་
ཞིག་གི་ཌི་བི་པའི་སྐུ་མདུན་དུ་ཕྱིན་ནས་ཆོས་ཞུས་པས། ཁྱོད་རང་བི་ཀཱ་མ་ལ་ཤཱི་ལར་
དུས་ཚོད་འདི་ག་ཙམ་ལ་ངས་བྱིན་གྱི་བརླབས་པའི་པཎྜི་ཏ་ཆེན་པོ་ཞིག་ཡོད་པས་
དེའི་དྲུང་དུ་སོང་ན། དེས་ཁྱོད་ལ་གདམས་པ་བསྟན་ཡོང་གསུངས་པས། དགེ་
བསྙེན་དེས་ ཀྱང་ ཇོ་བོ་ལ་ གནས་ ཚུལ་ ཞུས་པས། ཇོ་བོས་ དུས་ བསྒྲིགས་ པ་ ན།
མནལ་ལམ་བྱུང་བའི་དུས་དང་འགྲིག་པ་ཡིན། ཡང་ཆོས་བླ་མའི་བཀའ་དྲིན་ཡིན་
པར་མ་ཟད། འཇིག་རྟེན་གྱི་ལོངས་སྤྱོད་ཀྱང་བླ་མའི་བཀའ་དྲིན་ཡིན་ཏེ། ལོངས་
སྤྱོད་ནི་རྒྱུ་སྦྱིན་པ་ལ་བརྟེན་ནས་འབྱུང་ལ་སྦྱིན་པ་རྣམ་དཀར་གྱི་ཡོན་ཏན་ཡིན་པས་
སངས་རྒྱས་ཀྱི་འཕྲིན་ལས་ཡིན། སངས་རྒྱས་ཀྱི་འཕྲིན་ལས་བླ་མ་ལ་བརྟེན་ནས་
འབྱུང་བར་གོང་དུ་ཞུས་ཟིན་པ་ལྟར་ཡིན། ཡང་བླ་མ་ལ་བསྟེན་ན་གཞན་ལས་ཁྱད་
དུ་འཕགས་ཏེ། རྣལ་འབྱོར་རྣམ་པ་བཞི་དང་། འབྲོམ་གཉིས་ལུང་གི་ཡོན་ཏན་གྱི་
ཆ་ནས་རྣལ་འབྱོར་རྣམ་པ་བཞི་ཆེ་བ་ལྟ་བུར་ཡོད་པས། ཇོ་བོ་གཤེགས་ཁར། རྣལ་
འབྱོར་པའི་ཐུགས་ལ་འབྲོམ་གྱིས་དུས་རྒྱུན་བླ་མའི་ཞབས་ཕྱི་ཞུས་པས་ཇོ་བོས་ཁོང་ལ་
ཐུགས་གཙིགས་ཆེ་བར་མཛད་པ་མ་གཏོགས། ད་ལམ་ཞལ་གདམས་ངོ་ཐོག་དེ་ངེད་
བཞི་ལ་ཡོད་དགོངས་ནས། ཁོང་རྣམས་ཀྱིས་ཇོ་བོ་ལ། ཇོ་བོ་ནི་སྐུ་གཤེགས་པར་
སྣང་ན། ངེད་ཅག་གི་བསྟེན་ས་སུ་ལ་བགྱི་ཞུས་པས་ཇོ་བོའི་ཞལ་ནས་ཁྱེད་རྣམས་
འཇིག་རྟེན་བློས་ཐོང་། བྱམས་སྙིང་རྗེ་བྱང་ཆུབ་ཀྱི་སེམས་སྦྱོང་། ཨུ་པ་སི་ཀ་ལ་
བརྟེན་གསུངས་པ་
ངས་པ་ཡིན། ཨུ་པ་སི་ཀ་ནི་འབྲོམ་ཡིན་གསུངས། ཡང་ཨ་མེས་བྱང་
ཆུབ་རིན་ཆེན་མེ་གཏོང་གིན་བཞུགས་སྐབས་ཤིག ངས་ཚེ་ཧྲིལ་པོ་གཡོག་ཁོ་ན་བྱས་
ནས་ལྷའི་སྒྲུབ་ཐབས་ཙམ་ཡང་བསླབ་རྒྱུ་མ་བྱུང་སྙམ་དུ་དགོངས་པ་ན་འབྲོམ་གྱིས་
མཁྱེན་ནས་དེར་ཕེབས་ཏེ། སྒྲུབ་ཐབས་རེ་རེ་གཉིས་གཉིས་ཤེས་ནས་ཅི་བྱེད། མི་
ཤེས་པས་ཅི་གནོད། ངས་ཇོ་བོ་འདི་དང་མཇལ་ནས་ཅི་མཉེས་ཤིག་བྱེད་སྙམ་པ་
136



ཉིན་བཅུ་གཅིག་པ།
མིན་པ་ཆོས་ཞུ་སྙམ་པ་ཡང་མེད་གསུངས་པ་ཡིན། དེ་ནས་ཞལ་ལུང་དུ་ཐུན་སྐྱོང་
བའི་ཚེ་མཚམས་འདིར་སྦྱོར་བས་བསྟེན་ཚུལ་ལ་འཕེན་པ་རེ་གཏོང་བར་གསུངས་ཏེ།
དེའི་ཚུལ་ནི་ཐུན་སྐྱོང་བ་དེ་ཉིད་བཀའ་བཞིན་དུ་སྒྲུབ་པའི་མཆོད་པ་ཡིན་པས་
ཉིད་སྦྱོར་བས་བསྟེན་ཚུལ་གྱི་མཆོག་ཡིན་པ་བཅས་ཐུན་ཕྱི་མར་ཡང་རྣམ་པར་དག་པ་
ཞིག་བྱའོ་སྙམ་པའི་འཕེན་ པ་ གཏོང་ བ་ ཡིན་ ཅིང་ འདི་ནི་སྦྱོར་བས་བསྟེན་ཚུལ་
དམིགས་པ་ལ་ བསྡུས་ པ་ ཡིན་ཡང་རྩ་ བའི་བླ་མ་ ལ་ དད་ པ་ སྦྱོང་ བའི་
་ སྐབས་ སུ།
འབྲོམ་རིན་པོ་ཆེས་ཉི་ཟླའི་བགྲོད་པ་ལྟ་བུ་བྱེད་གསུངས་ཏེ། དེའི་ཚུལ་ནི་དཔེར་ན་
ཉི་ཟླ་གཉིས་རེ་ཞིག་རྒྱང་ཆད་ནས་འགྲོ་ཡང་། གནམ་གང་གི་ཉིན་དུས་ལས་མ་ཡོལ་
བར་ཁྲིག་སྟེ་འཇོམ་ཡོང་བ་དེ་བཞིན་དུ། རེ་ཞིག་མིས་བལྟས་པའི་ཚེ་བླ་མ་ལ་དད་པ་
ཆུང་མདོག་ཁ་བ་ལྟར་སྣང་ཡང་། དོན་དོགས་གནད་ཆེ་སར་དུས་ལས་མ་ཡོལ་བར་
དད་པ་ཁྲིག་སྟེ་སྐྱེ་ཐུབ་པ་ཞིག་དགོས་པའི་དོན་ཡིན། ཟང་ཟིང་འབུལ་བའི་ཚེ་རང་
ལས་སྒྲིབ་ཤས་ཆེ་བ་སྦྱོང་བའི་ཕྱིར་དུ་ཡིན་ན་བླ་མ་ལ་ཤངས་ཕྱིས་འདྲ
འབུལ་བ་དང་།
ཡང་རང་ཉིད་བླ་མའི་ཞབས་ཕྱི་ཞུ་བའི་ཕྱིར་དུ་ཡིན་ན་བླ་མ་ལ་ཞལ་སྦྱོར་དང་ཕྱག་
མཁར་འབུལ་བ་ངའི་བླ་མ་སྐྱབས་མགོན་ཁྲི་ཆེན་རིན་པོ་ཆེའི་ཕྱག་སྲོལ་ཡིན། ཡང་
བླ་མ་མཉེས་ན་ གྲི་ཡང་ ཕུལ་ཆོག་ལ་དེ་མིན་འབུལ་མི་རུང་། ཡང་ སྔོན་བཀའ་
གདམས་པའི་དགེ་བཤེས་སྤྱན་སྔ་རིན་པོ་ཆེའི་དུས་སུ་དབུས་སྟོད་ཕྱོགས་སུ་ཆང་སྟོན་
ཆེན་པོ་བྱུང་བ་ན། དེར་སྤྲང་པོ་ཚོགས་ཏེ། དེའི་ནང་དུ་རྒན་རྒོན་བཟའ་མི་གཉིས་
ཡོད་པའི་རྒད་པོར་སྐད་གཏོང་རེས་བབས་པས། རྒད་པོས། ཨེ་ཡོན་བདག་པ་
ལགས། རྒན་རྒོན་བཟའ་མི་གཉིས་ཀྱིས་གཙོས་པའི་ངེད་སྤྲང་པོ་ཁྱུ་གཅིག་ཡོད་པས།
སྤྱི་བབས་ལ་སྤྱི་བབས་ཀྱི་གསོལ་རས་བ
རས་གནང་བར་ཞུ། དགོས་བབས་ལ་དགོས་བབས་
ཀྱི་གསོལ་རས་གནང་བར་ཞུ་བྱས་པས། སྤྲང་པོ་དམངས་ཀྱི་ཧ་མ་གོ ཡོན་བདག་
གིས་གོ་ནས་ཁོང་རང་གཉིས་ལ་སྤྲང་པོ་གཞན་ལས་ཆང་མང་བར་བྱིན་པས། རྒན་
137



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
མོ་ན་རེ། རྒད་པོ་ཕྲད་རྒྱུ་པོ་ཞིག་དང་ཕྲད་ཟེར་བ་སྤྱན་སྔས་གསན་པས། དེ་བདེན་
ངེད་ཅག་ཀྱང་བླ་མ་མཇལ་རྒྱུ་པོ་ཞིག་དང་མཇལ་བ་ཡིན་གསུང་སྐད་གསུངས། དེ་
ནས་སྔར་ཞུས་པ་ལྟར་སྦྱོར་ཆོས་ཀྱི་འགོ་ནས་བཟུང་ཚང་མར་ཡིད་ཤར་རེ་བྱས་ཏེ་
སེངྒེ་རྣམ་པར་རྩེ་བའི་ཏིང་ངེ་འཛིན་བསྒོམས། ཐུན་སྡུད་རིམ་སྔར་ཞུས་པ་ལྟར་
བྱས་ལ་རྡོ་རྗེ་འཇིགས་བྱེད་ཀྱི་སྐུར་ལངས། དེ་ཡང་དེང་སང་ཆོས་བྱེད་པ་ལ་བར་
ཆད་ཤིན་ཏུ་མང་བའི་སྙིགས་མའི་དུས་ཤིན་ཏུ་ངན་པ་ཡིན་པས། དུས་ངན་འདི་
འདྲར་ཡི་དམ་འཇིགས་བྱེད་དཔའ་བོ་གཅིག་པ་རང་ལ་བྱས་ནས་གཞན་མ་བྱུང་ཡང་
བྱང་ཆུབ་ཀྱི་སེམས་ཀྱི་ཀུན་སློང་བཅོས་མ་ཚུན་ཆད་གསལ་བ་གང་ཐེབས་ཀྱི་སྒོ་ནས་
སྔགས་ཀྱི་གྲངས་ཁ་དེ་བློ་བདེ་སིང་བ། ད་ངས་སྔགས་དེ་ཙམ་བགྲངས་ནས་བར་
ཆད་བྱུང་ན་ཡི་དམ་ངོ་ཚ་སྙམ་པའི་བློ་སྐྱེ་ཐུབ་པ་ཞིག་མ་བགྲངས་ན་ཆོས་འགོ་ཐོན་
པའི་ཐབས་རང་མེད་གསུངས། གསུམ་པ་མཇུག་ཆོག་གི་སྐབས་སུ་བྲེལ་བ་དམིགས་
བསལ་བྱུང་ན་བཟང་སྤྱོད་སྨོན་ལམ་དང་། སྨོན་ལམ་བདུན་ཅུ་པ་སོགས་འགྲོ་གིན་
འགྲོ་གིན་བཏོན་ཀྱང་ཆོག་གསུངས། དེ་ལྟ་བུ་དེས་ཐོ་རངས་སྔ་དྲོ་ཕྱི་དྲོ་སྲོད་དེ་ཐུན་
བཞི་ལ་བསྒོམ་པར་བྱ་སྟེ་ཞེས་སོགས་ཀྱི་སྐབས། ཐུན་བཞི་བྱ་བར་གསུངས་པ་ནི་
ཉན་ས་ལས་གསུངས་པ་འདིར་འགོད་པར་མཛད་པ་ཡིན་ལ། དེ་ལྟར་བྱེད་དགོས་
པའི་ངེས་པ་མེད། དང་པོ་ནས་ཐུན་ཐུང་ལ་གྲངས་མང་བ་བྱ་བར་གསུངས་པས་སོ།
བྱིང་རྒོད་གཉིས་འདིར་གེགས་སུ་གསུངས་པས་སྒོམ་གེགས་དེ་ལས་མེད་དོ་སྙམ་ན་
མིན་ཏེ། རྨུགས་པ་དང་རྣམ་གཡེངས་ཀྱང་འདིར་གེགས་ཀྱི་གཙོ་བོ་ཡིན། རྣམ་
གཡེང་དེ་ལ་དགེ་བ་ལ་རྣམ་པར་གཡེང་བ་ཡང་ཡོད་དེ། གང་སྒོམ་རྒྱུའི་སྒོམ་གྱི་
དམིགས་རྣམ་མི་འཆར་བར་དགེ་བའི་ཆ་གཞན་ལ་སེམས་གཡེང་བ་བྱུང་ན་དེ་ཡང་
འདི་ནས་བཤད་པའི་རྣམ་གཡེངས་ཡིན་གསུངས། ཅུང་ཟད་བརྟན་དུ་སོང་བ་ན་
ཐུན་བསྲིངས་ཞེས་པའི་སྐབས་དཔེར་ན་བཤེས་གཉེན་ལ་དད་པ་སྒོམ་པའི་ཚེ་དད་པ་
138



ཉིན་བཅུ་གཅིག་པ།
མཱ་
བརྟན་དུ་སོང་བ་ན་དེ་ནས་ཐུན་རིང་དུ་གཏོང་བར་གསུངས་པ་དེ་དམིགས་སྐོར་
ཐམས་ཅད་ལ་ཤེས་པར་བྱ་དགོས། ཡང་སྒོམ་པའི་ཚེ་ཧ་ཅང་དམ་པ་དང་ཧ་ཅང་
ལྷོད་པའི་སྐྱོན་དང་བྲལ་བའི་དམ་ལྷོད་རན་པ་མ་བྱས་ན་སྐྱོན་འབྱུང་ཉེན་ཆེ་
མེས་བྱང་ཆུབ་རིན་ཆེན་གྱིས་སློབ་མ་ཞིག་ལ་སེམས་འཛིན་གྱི་དམིགས་པ་ཕོག་པ་ན།
དེས་སྒོམ་པས་དམ་ལྷོད་མ་རན་པའི་དབང་གིས་ཁོ་རང་གི་རྩ་རླུང་གི་འཕྲུལ་ཞིག་ལ་
བརྟེན་ནས་ནམ་སྒོམ་རེས་ཀྱི་ཁོ་རང་གི་མདུན་དུ་མགོ་ཞིག་བྱུང་ནས་སྒོམ་པ་ལ་བར་
ཆད་ཆེན་པོ་བྱུང་བས་ཉིན་གཅིག་མགོ་འདི་ལ་ཡག་པོ་ཞིག་གཏོང་དགོས་སྙམ་པ་
བྱུང༌། ཡང་ཐུགས་བསམ་ལ་ངའི་བླ་མ་དེ་ཡོད་བཞིན་དུ་དེ་ལ་མ་ཞུས་ན་མི་ཡོང་
དགོངས་ནས་ཨ་མེས་ལ་ཞུས་པས། ཨ་མེས་ཀྱིས་དེ་རིང་ཁྱོད་རང་གི་མདུན་དུ་ཁོག་
མ་ཞིག་ཁ་སྦུབ་ནས་གཞོག་ལ། མགོ་དེ་སླེབ་བྱུང་ན་སྦར་མཐིལ་གྱིས་ཁོག་མའི་
མཐིལ་ནས་དྲི་ནག་བླངས་ཏེ་མགོ་དེ་ལ་ཐོང་། དེ་ནས་ཁྱོད་རང་མགོ་བཏུམས་ནས་
མ་འགྱེལ་བར་ངའི་རྩར་ཤོག་ཅིག་གསུངས་པ་ན། ཁོང་གིས་ཀྱང་དེ་བཞིན་དུ་བྱས་
ཏེ་ཨ་མེས་ཀྱི་མདུན་དུ་བྱོན་པས། དེ་མ་ཐག་ཨ་མེས་ཀྱིས་སྐུ་ཕྲག་ནས་མེ་ལོང་ཞིག་
བཏོན་ཏེ་བསྟན་པར་ཁོང་རང་གི་མགོ་ལ་སྦར་རྗེས་བཞག་པ་མཐོང་། དེ་ནས་སྒོམ་
གེགས་བསལ་ནས་སྒོམ་པས་སྟོད་ལུང་པའི་འོག་ནས་རྣལ་འབྱོར་པ་ཆེ་ཤོས་ཤིག་བྱུང་
བ་ཡིན་གསུངས། ཐུན་མཚམས་ཀྱི་བྱ་བའི་སྐབས་སུ་རྗེ་རིན་པོ་ཆེས། བློ་སྦྱོང་མེད་
ན་རི་མོའི་མར་མེ་འདྲ། སྡོམ་ཁྲིམས་མེད་ན་བདག་མེད་གཏེར་དང་འདྲ། ཚོགས་
གསོག་མེད་ན་རླན་མེད་ས་བོན་འདྲ། ཞེས་སོགས་གསུངས་པ་ལྟར། གཞི་ཚུལ་
ཁྲིམས་ལ་གནས་ནས་སྦྱོར་བ་ཚོགས་གསོག་དང་རང་གིས་གང་བསྐྱང་རྒྱུའི་དམིགས་
རྣམ་དེ་སྟོན་པའི་གསུང་རབ་ལ་བལྟ་བ་སོགས་གསུམ་སྒྲིལ་དུ་བྱ། དབང་པོའི་སྒོ་
སྡོམ་པའི་ཚེ། གང་སྡོམ་ན་དབང་པོའི་སྒོ་དྲུག་སྡོམ། གང་གིས་སྡོམ་ན་དྲན་ཤེས་
གཉིས་ཀྱིས་སྡོམ། གང་ལས་སྡོམ་ན་ཡུལ་དྲུག་ལ་དམིགས་ནས་ཆགས་སྡང་སྐྱེ་བ་
139



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ལས་སྡོམ། ཚུལ་ཇི་ལྟར་སྡོམ་ན་དབང་པོ་དྲུག་པོ་དེ་ཉིད་ཡུལ་ལ་དམིགས་ནས་
ཆགས་སྡང་སྐྱེ་བ་དེ་ལས་སྡོམ་པ་ཡིན། དེ་ཡང་དབང་པོ་སྡོམ་པ་དང་སྲུང་བ་གཉིས་
ཡོད་པའི་དབང་པོ་སྲུང་བ་ནི། ཡུལ་ལ་དམིགས་ནས་ཆགས་སྡང་སྐྱེ་བ་ལས་སེམས་
སྲུང་བ་དང་། དབང་པོ་སྡོམ་པ་ནི་ཆགས་སྡང་སྐྱེ་བའི་ཡུལ་དེ་དག་དང་པོ་ནས་
དབང་པོའི་ ཡུལ་ དུ་མི་ རྒྱུ་བར་འགོག་པའོ། དེ་ལ་ཐུན་མཚམས་ ཀྱི་བྱ་བ་བཞི་
གསུངས་པའི་ཟས་ཀྱི་ཚོད་རིག་པ་ནི་ཐུན་མཚམས་ཁོ་ནའི་བྱ་བ་ཡིན་ལ། གཞན་
གསུམ་ཐུན་མཚམས་སུ་གལ་ཆེ་བས་ཐུན་མཚམས་ཀྱི་བྱ་བར་བཞག་པ་མ་གཏོགས་
ཐུན་གྱི་སྐབས་སུ་ཡང་དགོས་པ་ཡིན། ཤེས་བཞིན་དུ་སྤྱོད་པའི་སྐབས་ཤེས་བཞིན་
བཅུ་བཞི་གསུངས་པ་ཡིན་ཞིང་། ཤེས་བཞིན་བསྟེན་ཚུལ་དངོས་ནི་བྱ་བ་ཇི་འདྲ་
ཞིག་ལ་འཇུག་ན་ཡང་བྱ་རུང་ངམ་མི་རུང་ལེགས་པར་བརྟགས་ནས་བྱ་རུང་ན་བྱེད་
ལ་མི་རུང་ན་མི་བྱེད་པའོ། དེ་ཡང་དྲན་པས་བྱ་བ་ངན་པ་དེ་དྲན་པར་བྱས་ནས་ཤེས་
བཞིན་གྱི་བརྟག་དཔྱད་བྱས་ནས་བག་ཡོད་ཀྱིས་དེ་ལས་ལྡོག་པར་བྱ་དགོས་པས།
ཤེས་བཞིན་དུ་སྤྱོད་པའི་ནི་དྲན་པ་དཔོན་དང་ཤེས་བཞིན་དང་བག་ཡོད་གཡོག་ལྟ་བུ་
ཡིན། དེས་ན་དེ་གསུམ་ངེས་པར་དགོས་པ་ཡིན་ལ། བག་ཡོད་ཀྱི་ངོ་བོ་ནི། བག་
ཡོད་ནི་དུག་གསུམ་མེད་པའི་དགེ་བས་བརྩོན་པ་དང་བཅས་པའོ། ཞེས་གསུངས་པ་
ལྟར་ཡིན། ཟས་ཀྱི་ཚོད་རིག་པའི་སྐབས། ཟས་ཧ་ཅང་མང་པ་དང༌། ཧ་ཅང་
ཉུང་བ། ཞུ་བ་དང་འཕྲོད་ཚོད། ཟས་ ཉོན་མོངས་ ཅན་ མ་ ཡིན་པ་དང་ བཞི་
གསུངས་པ་ཡིན། དེ་ཡང་རང་ཉིད་ཀྱི་ཟས་ལ་ལོངས་སྤྱོད་པའི་ཚེ་ཟས་ལ་སྲེད་པའི་
དབང་གིས་ཟོས་ན་ཉེས་དམིགས་ཆེ་བས་དེ་ལྡོག་པའི་ཕྱིར་རང་གི་ཆོས་ལྡན་གྱི་ལུས་
འཚོ་བའི་ཕྱིར་དུ་ཟས་འདི་མི་ཟ་མཐུ་མེད་ཡིན་པ་མ་གཏོགས་རང་གི་ཁའི་ནང་དུ་
ལྡད་ནས་ཕྱིར་བཏོན་ན་སྐྱུག་པ་འདྲ་བ་མིག་གིས་བལྟས་ཀྱང་སྐྱུག་མེར་མེར་བྱེད་པ་
དེ་ཁ་མིད་པ་ཡིན་པས་སྐྱུག་བྲོ་བ་ལས་མི་འདུག་སྙམ་དུ་བསམས་ནས་ཟ་དགོས།
140



ཉིན་བཅུ་གཅིག་པ།
ཆོས་བློས་བཏང་ནས་ཟས་འཚོལ་བ་ལ་དཀའ་ལས་ཆེན་པོ་བྱེད་པ་ཡང་གླེན་པ་ཡིན་
ཅིང་ཆོས་བྱས་ན་ཟས་ཀྱང་ལག་མ་ཐོགས་པར་ཡོང་སྟེ། འབན་གུང་རྒྱལ་གྱི་ཞལ་
ནས། སྔར་ངའི་ཁས་ཟས་མི་རྙེད། ད་ཟས་ཀྱིས་ངའི་ཁ་མ་རྙེད་ཅེས་གསུངས་པ་
ལྟར་ཡིན། དེ་ཡང་ཟས་ཀྱི་ཉེས་དམིགས་འདི་རྣམས་རིག་པར་བྱས་ནས་སྤོང་དགོས་
ཏེ། ཟས་ལ་སྲེད་པའི་ ཉེས་དམིགས། ཟས་སྤྱོད་ པའི་ རྒྱུ་ ལས་ བྱུང་ བའི་ ཉེས་
དམིགས། ཟས་ཞུ་བའི་རྒྱུ་ལས་བྱུང་བའི་ཉེས་དམིགས། ཟས་འཚོལ་བ་ལས་གྱུར་
བའི་ཉེས་དམིགས་དང་བཞི་ཡོད། ཕྱི་མ་འདི་ལ་ཡང་། ཟས་སྒྲུབ་པ་ལས་གྱུར་པའི་
ཉེས་དམིགས། མཛའ་བ་ཉམས་པའི་ཉེས་དམིགས། ངོམས་པ་མེད་པའི་ཉེས་
དམིགས། རང་དབང་མེད་པའི་ཉེས་དམིགས། ཉེས་པར་སྤྱད་པ་ལས་གྱུར་པའི་
ཉེས་དམིགས་དང་ལྔ་ཡོད། དེ་རྣམས་ལས་ཟས་ལ་སྲེད་པའི་ཉེས་དམིགས་ཞུས་ཟིན་
ལ། མཛའ་བ་ཉམས་པ་ནི་དཔེར་ན་མཛའ་བའི་དྭང་མ་ཕ་མ་སོགས་དང་ཡང་
བཟའ་བཏུང་འདིའི་དོན་དུ་འཐབ་རྩོད་ཤོར་ཡོང་། ངོམས་པ་མེད་པ་ནི་ཟས་ཀྱི་
དོན་དུ་ཅ་ལག་ཅི་ཙམ་བསགས་ཀྱང་ད་དུང་ངོམས་པའི་དུས་མེད་པ་དང༌། རང་
དབང་མེད་པ་ནི་ད་ལྟ་རང་ལ་ཆོས་བྱེད་པའི་རང་དབང་ཡོད་དུས་ཁ་ཟས་ཀྱི་དོན་དུ་
ཆོས་བྱེད་རྒྱུའི་རང་དབང་མེད་པ་བྱས་འགྲོ ཚོད་རིག་པ་ནི་ཚོད་ཟིན་པ་སྟེ། མང་
ཉུང་གི་ཚོད་སང་ཉིན་གྱི་བར་དུ་མི་ལྟོགས་པའི་ཚོད་ཙམ་དུ་ཟ་བ་ཡིན་གསུངས།
སྦྱིན་པ་པོ་ལ་ཕན་གདགས་པ་དང་ཞེས་པའི་ སྐབས་ སུ་མང་ཇ་སོགས་ཀྱི་སྐབས།
སྦྱིན་བདག་ལ་ཕན་པའི་ཕྱིར་དུ་འཐུང་བ་ཡིན་སྙམ་དུ་བསམས་ལ། ཚོགས་ཀྱི་ཞལ་
འདོན་རྣམས་སྐལ་པ་མ་ཆད་པར་གསུངས། ནད་པ་དང་ཤི་པོ་ཚོང་པ་སོགས་གང་
ཡིན་ཀྱང་དེ་དང་དེའི་སྐྱབས་འཇུག་རྣམས་ལེགས་པར་གསན་ལ་བླ་མ་དཀོན་མཆོག་
ལ་གསོལ་བ་བཏབ་ནས་ཐུགས་སྨོན་རེ་མ་མཛད་ན་རང་ལ་གནོད་ཚབས་དེ་ལས་ཆེ་
བ་མེད། དེ་བཞིན་དུ་རང་གི་ཤག་ལྟ་བུ་ལ་ཡིན་ཡང་གསོལ་ཆས་འབུལ་མི་སོགས་ལ་
141



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ངེས་པར་ཐུགས་སྨོན་རེ་མཛད་ན་སྦྱིན་བདག་ལ་ཕན་བཏགས་པ་ཡང་ཡིན་ལ་རང་གི་
ཚོགས་ཀྱང་རྫོགས་ཚབས་ཤིན་ཏུ་ཆེ་བ་ཡིན་གསུངས། ལུས་ཀྱི་སྲིན་བུ་ད་ལྟ་ཟང་
ཟིང་གིས་བསྡུས་ལ་ཞེས་སོགས་ཀྱི་སྐབས། ལུས་ལ་སྲིན་བུ་མང་པོ་ཡོད་པ་རྣམས་ད་
ལྟ་ཟང་ཟིང་གི་བསྡུས་ལ་མ་འོངས་པ་ན་ཆོས་ཀྱིས་བསྡུ་བར་བྱའོ་སྙམ་པའི་འཕེན་པ་
གཏོང་དགོས། དེ་ལྟར་བྱས་ན་མ་འོངས་པ་ན་ཆོས་ཀྱི་བསྡུ་རྒྱུ་ཡང་ངེས་པར་ཡོང་སྟེ།
བདག་ཅག་གི་སྟོན་པ་རྒྱལ་པོ་བྱམས་པའི་སྟོབས་སུ་འཁྲུངས་པའི་ཚེ། གནོད་སྦྱིན་
ལྔ་ལ་སྐུ་ལུས་སྦྱིན་པར་བཏང་ནས་མ་འོངས་པ་ན་ཆོས་ཀྱིས་འདུལ་པར་བྱའོ་སྙམ་
པའི་འཕེན་པ་གཏོང་བར་མཛད་པས། སྟོན་པ་སངས་རྒྱས་པའི་དུས་གནོད་སྦྱིན་ལྔ་
པོ་འཁོར་ལྔ་སྡེ་བཟང་པོར་གྱུར་པ་ལྟ་བུ་ཡིན། འཕེན་པ་དེ་ལྟར་མ་བཏང་ན་བྱང་
སེམས་ཀྱི་སྡོམ་ལྡན་ལ་ཉེས་བྱས་རེ་ཡང་འབྱུང་པ་ཡིན། ཡང་སྔགས་ཀྱི་སྡོམ་ལྡན་
ཡིན་ན་ཨོཾ་ཨཱ༔ ཧཱུྃ་ངག་ཏུ་བརྗོད་ནས། ཁ་ཐབ་ཁུང་། ལག་པ་གཉིས་དགང་གཟར་
བླུག་བཟའ་བཏུང་སྲེག་རྗེས་སུ་མོས་ལ་ནང་གི་སྦྱིན་སྲེག་གི་ཚུལ་དུ་ལོངས་སྤྱོད་པ་
ཡིན་ཞིང་། དེ་ལྟར་མ་བྱས་ན་སྔགས་ཀྱི་སྦོམ་པོ་རེ་འབྱུང་བ་ཡིན་གསུངས། བཤེས་
སྤྲིངས་ལས་ཀྱང་། ཁ་ཟས་སྨན་དང་འདྲ་བར་རིག་པ་ཡིས། ། འདོད་ཆགས་ཞེ་
སྡང་མེད་ པར་ བསྟེན་ བགྱི་ སྟེ། ། རྒྱགས་ ཕྱིར་ མ་ ལགས་ སྙེམས་ པའི་ ཕྱིར་ མ་
ལགས། ། འཚག་ཕྱིར་མ་ལགས་ལུས་གནས་འབའ་ཞིག་ཕྱིར། ། ཞེས་གསུངས་སོ།
ཞེས་པའི་སྐབས། རྒྱགས་ཕྱིར་ཞེས་པའི་རྒྱགས་པ་ནི་དྲེགས་པ་ལ་བྱེད། སྙེམས་
ཕྱིར་ཞེས་པའི་སྙེམས་པ་ནི་སྒེག་པ་ལ་བྱེད། འཚག་ཕྱིར་ཞེས་པ་ནི་ལུས་ཀྱི་འཚག་
བཟང་བའི་ཕྱིར་དུ་ཞེས་པའི་དོན་ཡིན། མི་ཉལ་བར་རྣལ་འབྱོར་ལ་བརྩོན་ཞིང་
ཉལ་པའི་ཚེ་ཇི་ལྟར་བྱ་བའི་སྐབས་སུ། ནམ་གྱི་ཆ་གསུམ་དུ་ཕྱེ་བའི་ཆ་སྟོད་སྨད་ལ་མི་
ཉལ་བར་རྣལ་འབྱོར་ལ་བརྩོན་ཞིང༌། དེའི་ཚེ་གཉིད་བྲོ་ན་འཆམ་འཆམ་རེ་ཡང་བྱ།
ཡང་དུས་རྒྱུན་ནི་བླ་མའི་གནང་བ་ཐོབ་ན་མ་གཏོགས་བླ་མའི་མདུན་དུ་འཆམ་འཆམ་
142



ཉིན་བཅུ་གཅིག་པ།
མི་བྱེད་པ་དང་། བླ་མ་ཅམ་ཅམ་མཛད་པའི་ཚེ་རང་ཡང་བླ་མའི་ཕྱི་བཞིན་འཆམ་
འཆམ་བྱས་ཆོག་པ་སོགས་ཀྱང་ཤེས་དགོས། ཉལ་བའི་ཀུན་སྤྱོད་ནི་གློ་གཡས་པ་
ཕབ་སྟེ་རྐང་པ་གཡས་པའི་སྟེང་དུ་གཡོན་པ་བརྐྱང༌། ལག་པ་གཡས་འགྲམ་པར་
གཏད། གཡོན་ཕོངས་ཀྱི་སྟེང་དུ་མར་བརྐྱངས་ནས་སེང་གེའི་ཉལ་སྟངས་ཀྱིས་ཉལ།
དེའི་ཚེ་ཆོས་གོས་གསུམ་སྟབས་སུ་བྱས་ནས་སྔས་ལ་རྒྱག་པའམ། གོན་དགོས་ན་
གོན་ཀྱང་ཆོག སྣམ་སྦྱར་ནི་མགོ་ཐོག་སོགས་ལ་བཏགས་ཆོག བསམ་པ་ལ་བཞི་
ཡོད་ཅིང༌། དེ་ཡང་ཉལ་མ་ཐག་ནས་རང་གི་བླ་མའི་སྐུ་པང་དུ་མགོ་བཞག་པར་མོས་
ལ། དེ་ཉིན་གང་ལ་གོམས་པ་ཤས་ཆེ་བའི་དགེ་བའི་བྱ་བ་ལ་གཉིད་དུ་མ་སོང་གི་བར་
དུ་དྲན་པ་བསྟེན་ནས་ཉོན་མོངས་པ་སྐྱེས་ཀྱང་ཤེས་བཞིན་གྱིས་དང་དུ་མི་ལེན་པར་
སྤོང་བའི་དྲན་ཤེས་རྒྱུན་མར་བསྟེན་དགོས་ལ། དེ་ལྟར་བྱས་ན་གཉིད་དེ་ཡང་དགེ་
བ་ལ་འགྲོ་བས་དོན་ཤིན་ཏུ་ཆེ། དེའི་ཕྱིར་མངོན་པ་ལས་ཀྱང་གཉིད་གཞན་འགྱུར་
དུ་བཤད་དོ། ཉལ་ནས་གཉིད་དུ་འགྲོ་ཁར་སང་ཞོགས་སྔ་ཕྱི་འདི་ཙམ་ལ་ལངས་
ནས་ཐུན་སྐྱོང་བར་བྱའོ་སྙམ་པའི་འཕེན་པ་གཏོང་བ་ནི་གལ་ཤིན་ཏུ་ཆེ་ཞིང་འདི་ལ་
ལྡང་བའི་འདུ་ཤེས་ཞེས་བཤད་དོ། གོང་གི་ཉལ་ལུགས་དེ་མིན་པའི་གན་རྐྱལ་དུ་
ཉལ་བ་ནི་ལྷའི་ཉལ་སྟངས། གཡོན་ཕབ་ནས་ཉལ་བ་ནི་འདོད་པ་སྤྱོད་པའི་ཉལ་
སྟངས། ཁ་སྦུབ་ཏུ་ཉལ་བ་ནི་དུད་འགྲོའི་ཉལ་སྟངས་ཡིན། གཉིད་ཀྱི་གུང་ལ་འདྲེ་
གནོན་སོགས་ཀྱི་གནོད་པ་སྲུང་བར་འདོད་ན་ཡང་གོང་དུ་ཞུས་པ་ལྟར་བླ་མའི་སྐུ་
པང་དུ་མགོ་བཞག་པར་མོས་ལ། དེའི་ཚེ་བླ་མ་ཐུབ་པའི་དབང་པོ་དང་ཡི་དམ་
སོགས་ཀྱི་སྐུར་སྒོམ་པའམ། བླ་མ་ཁོ་རང་གི་རྣམ་པར་སྒོམ་པ་གང་བདེ་བྱས་ཆོག་
ཅིང་དེ་ལྟར་སྒོམ་པའི་བླ་མ་དེའི་ཐུགས་ཀ་ནས་འོད་ཟེར་སེར་པོའི་ཚོགས་དཔག་ཏུ་
མེད་པ་ཕྱོགས་བཅུར་འཕྲོས། ཕྱོགས་བཅུའི་རྒྱལ་བ་ཐམས་ཅད་ཀྱི་ཐུགས་ཀར་ཕོག་
དེ་ཐམས་ཅད་ཀྱི་ཐུགས་ཀ་ནས་འོད་ཟེར་དཔག་ཏུ་མེད་པ་འཕྲོས་ནས་བླ་མའི་ཐུགས་
143



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཀར་ཐིམ། བླ་མའི་ཐུགས་ཀ་ནས་འོད་ཟེར་གྱི་རྒྱུན་དཔག་ཏུ་མེད་པ་བྱུང་ནས་རང་
ལ་ཐིམ་པར་བསམ། དེ་འདྲ་བའི་འོད་ཟེར་སྤྲོ་བསྡུའི་དམིགས་པ་གཉིད་དུ་མ་སོང་
གི་བར་དུ་བྱས་ན་གནོད་པ་གང་གིས་ཀྱང་མི་ཚུགས་ངེས་པ་ཡིན་གསུངས། འོ་ན་
ལམ་ཇི་འདྲ་བ་ཞིག་དཔྱད་སྒོམ་ཡིན་ལ་ ཇི་འདྲ་བ་ཞིག་འཇོག་སྒོམ་ཡིན་ན་ཞེས་
སོགས་ཀྱི་སྐབས་སུ། བཤེས་གཉེན་བསྟེན་ཚུལ་དང༌། དལ་འབྱོར་དང༌། འཆི་བ་
མི་རྟག་པ་དང་ལས་འབྲས་དང་། འཁོར་བའི་ཉེས་དམིགས་དང་བྱང་ཆུབ་ཀྱི་
སེམས་སོགས་ལ་དཔྱད་སྒོམ་གཙོ་བོར་དགོས་ཤིང་། འཇོག་སྒོམ་ཀྱང་མི་དགོས་པ་
མིན་པས་དཔྱད་སྒོམ་དགོས་སོགས་གསུངས་པ་ཡིན། དེ་དག་ལ་དཔྱད་སྒོམ་གཙོ་
བོར་དགོས་པའི་རྒྱུ་མཚན་ཡང་། ལམ་དེ་དག་ཡུལ་གྱི་རྣམ་པ་གསལ་མི་གས
མི་གསལ་ལ་མ་
ལྟོས་པར་བློའི་འཛིན་སྟངས་ཤུགས་དྲག་ཅིང་། རྒྱུན་རིང་བ་ཞིག་གཙོ་བོར་བསྐྱེད་
པར་བྱེད་དགོས་པའི་རྒྱུ་མཚན་གྱིས་ཡིན་ནོ་གསུངས། ཚུལ་དེ་ལྟར་མི་ཤེས་པར་
མཁས་པ་ཡིན་ན་དཔྱད་སྒོམ་ཁོ་ན་བྱ་ལ། ཀུ་ས་ལིས་ནི་འཇོག་སྒོམ་ཁོ་ན་བྱའོ་ཞེས་སྨྲ་
བ་ཡང་མ་ཡིན་ཏེ་ཞེས་སོགས་ཀྱི་སྐབས། དཔྱད་འཇོག་གཉིས་སྒོམ་བྱའི་ལམ་ལ་
ལྟོས་ཏེ་གོང་གསལ་འགའ་ཞིག་གི་སྐབས་དཔྱད་སྒོམ་གཙོ་བོ་དང་། ཞི་གནས་
སོགས་ལམ་འགའ་ཞིག་ལ་འཇོག་སྒོམ་གཙོ་བོར་གསུངས་པ་མ་གོ་བར། དེ་གཉིས་
སྒོམ་པ་ པོའི་ གང་ ཟག་སོ་ སོར་འཛིན་ པའི་ལོག་རྟོག་དགག་ པར་ མཛད་ པ་ ཡིན་
གསུངས། གདམས་ངག་འདིར་སེམས་དམིགས་པ་གཅིག་ལ་ཇི་ལྟར་འདོད་འདོད་
དུ་བཞག་པས་ཆོག་པའི་མི་རྟོག་པའི་ཏིང་ངེ་འཛིན་བསྒྲུབ་དགོས་ལ་ཞེས་སོགས་ཀྱི་
སྐབས། དཔྱད་པ་མང་པོ་བྱེད་པ་ནི་མི་རྟོག་པའི་ཏིང་འཛིན་སྐྱེ་བའི་གེགས་སུ་
འགྱུར་རོ་སྙམ་ན། མི་འགྱུར་ཏེ། དཔེར་ན་མགར་བ་མཁས་པས་གསེར་གྱི་རྣ་ལུང་
ཞིག་བཟོ་བའི་ཚེ་གསེར་སྒོར་མོ་བཟོ་བ་རྐྱང་པས་ཆོག་ན་དེ་ནི་ང་རང་ཚོས་ཀྱང་ཡོང་
མོད། དེས་མི་ཆོག་པར་གསེར་བསྲེག་པ་དང་ཆུར་འཁྲུ་བ་སོགས་ཀྱིས་འདུལ་སྦྱངས་
144



ཉིན་བཅུ་གཅིག་པ།
མ་བྱས་ན་སྒོར་མོ་བཟོ་མི་ཐུབ་པས་མགར་བ་ལ་བཅོལ་དགོས། མགར་བས་དེ་ལྟར་
འདུལ་སྤྱོད་བྱས་ནས་གསེར་དེ་གཉེན་པོར་སོང་བ་ན་གང་བཟོ་རྒྱུའི་རྣ་རྒྱན་དེ་བཟོ་
བ་ཡིན་ལ། དེའི་སྔོན་དུ་བྱེད་རྒྱུའི་གསེར་མེར་བསྲེག་པ་དང་ཆུར་འཁྲུ་བ་སོགས་
གསེར་གྱི་རྣ་རྒྱན་དེ་བཟོ་བའི་ཐབས་མཆོག་ཡིན་པ་མ་གཏོགས། དེའི་གེགས་མིན་
པ་དེ་བཞིན་དུ། འཁོར་བའི་ཉེས་དམིགས་སྒོམ་པ་སོགས་སེམས་སྐྱོ་བར་འགྱུར་བའི་
དཔྱད་པ་ཇི་སྙེད་བྱས་པ་རྣམས་གསེར་མེ་ལ་བསྲེག་པ་ལྟ་བུ་དང་བཤེས་གཉེན་ལ་
དད་གུས་སྒོམ་པ་སོགས་སེམས་དང་བར་འགྱུར་བའི་དཔྱད་པ་ཇི་སྙེད་བྱས་པ་རྣམས་
གསེར་ཆུར་འཁྲུ་བ་ལྟ་བུ་སྟེ། དེ་གཉིས་སྔོན་དུ་མ་སོང་བར་སེམས་ཞི་གནས་སྒོམ་
པའི་ལས་རུང་དུ་འགྱུར་བ་མི་སྲིད་པས་དེ་གཉིས་སྔོན་དུ་བཏང་ནས་སེམས་ཞི་གནས་
སྒོམ་པའི་ལས་རུང་དུ་གྱུར་པ་ན། དེ་ནས་འཇོག་སྒོམ་གཙོ་བོར་བྱེད་པ་ཡིན། དེས་
ན་དཔྱད་སྒོམ་དེ་དག་མི་རྟོག་པའི་ཏིང་ངེ་འཛིན་སྐྱེ་བའི་གེགས་མིན་པར་མ་ཟད་
ཐབས་མཆོག་ ཡིན་ལ། དེ་ཙམ་དུ་མ་ཟད་སེམས་ཏིང་ངེ་འཛིན་ལ་གནས་པའི་
གེགས་ཀྱི་གཙོ་བོ་ནི་བྱིང་རྒོད་གཉིས་ཡིན་ ཅིང་། བྱིང་བའི་གཉེན་པོར་དཀོན་
མཆོག་ལ་དད་པ་སོགས་སེམས་གཟེངས་བསྟོད་པའི་ཆ་དང༌། རྒོད་པའི་གཉེན་པོར་
འཁོར་བའི་སྡུག་བསྔལ་མཐོང་བ་སོགས་སྐྱོ་བའི་ཆ་རྣམས་གཞུང་དུ་མ་ནས་བསྔགས་
པ་ཡིན། སྔོན་ཆོས་རྒྱལ་ཁྲི་སྲོང་ལྡེའུ་བཙན་གྱི་སྐུ་དུས་སུ་རྒྱ་ནག་གི་ཧ་ཤང་མཧཱ་ཡ་ན་
བྱ་བ་བོད་དུ་འོངས་ནས། ལུས་ངག་གི་དགེ་བ་བྱས་པས་སངས་མི་རྒྱ། ཅི་ཡང་ཡིད་
ལ་མི་བྱེད་པ་སྒོམ་གྱི་མཆོག་ཡིན་ཞེས་པ་ལ་སོགས་པ་དང་། དཔེར་ན་ཁྱི་དཀར་པོ་
དང་ནག་པོ་གང་གིས་རྨུགས་ཀྱང་རྨ་བཟོ་བ་ལ་ཁྱད་མེད་སྤྲིན་དཀར་ནག་གཉིས་ཀྱིས་
ཉི་ཟླ་སྒྲིབ་པ་ལ་ཁྱད་མེད། དེ་བཞིན་སེམས་དགེ་མི་དགེ་གང་གི་ངོ་བོར་འ
ར་འཕྲོས་ཀྱང་
རྣམ་རྟོག་ཡིན་པས་འཁོར་བར་འཆིང་བྱེད་ཡིན་ཞེས་པ་ལ་སོགས་པའི་ཆོས་ལོག་སྣ་
ཚོགས་བསྟན་པས་བོད་ཕལ་ཆེར་དེ་ལ་དགའ་བར་གྱུར་པ་ན་རྒྱལ་པོས་མཁན་པོ་བོ་
145



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དྷི་ས་ཏུའི་ཞལ་ཆེམས་བཞིན་རྒྱ་གར་ནས་སློབ་དཔོན་ཀཱ་མ་ལ་ཤི་ལ་སྤྱན་དྲངས་ཏེ་
ལུང་རིགས་ཀྱིས་ཚར་བཅད། སྦ་ཡེ་ཤེས་དབང་པོས་ཀྱང་ཅི་ཡང་ཡིད་ལ་མི་བྱེད་
པས་ཐོག་ཁར་ཡང་མི་སླེབ་ན་སངས་རྒྱས་ཀྱི་སར་ག་ནས་སླེབ། ཅི་ཡང་ཡིད་ལ་མི་
བྱེད་སྙམ་པ་དེ་ཁ་ཡིད་ལ་བྱེད་པ་ཡིན་པས་དེ་ཡང་རྣམ་རྟོག་ཏུ་འགྱུར་ཚུལ་སོགས་
ཀྱིས་ཧ་ཤང་སྨྲ་བ་མེད་པར་བྱས་པ་ཡིན་གསུང་ངོ༌། ། །
146



ཉིན་བཅུ་གཉིས་པ།
༧སློབ་དཔོན་ཆེན་པོ་ཤནྟི་དེ་ཝའི་གསུང་ལས། མི་ཡིས་གྲུ་ལ་བརྟེན་ནས་
ནི། ། སྡུག་བསྔལ་ཆུ་བོ་ཆེ་ལས་སྒྲོལ། ། གྲུ་འདི་ཕྱིས་ནས་རྙེད་དཀའ་བས། །
རྨོངས་པ་དུས་སུ་གཉིད་མ་ལོག ། ཅེས་པའི་ལུང་གིས་དྲངས་ཏེ་སྔོན་འགྲོའི་གསུང་
བཤད་དང་། གཉིས་པ་བཤེས་གཉེན་བསྟེན་ནས་བློ་ཇི་ལྟར་སྦྱང་བའི་རིམ་པ་ཞེས་
པ་གོ་རྒྱུ་ཤིན་ཏུ་ཆེ་སྟེ། བཤེས་གཉེན་མ་བསྟེན་པར་བློ་སྦྱོང་ལུགས་རང་མེད་ལ། ཇི་
སྟེ་ཡོད་ཀྱང་ངན་འགྲོའི་སྒོ་འབྱེད་ཞིག་ལས་མ་འདས་ཏེ། རྗེ་རིན་པོ་ཆེས། བླ་མ་ལ་
བརྙས་སྨོད་སོགས་ལ་ཅི་ཡང་མི་འཛེམ་པར་ཐོས་བསམ་སྒོམ་གསུམ་ཅི་བྱས་ཀྱང་ངན་
འགྲོའི་སྒོ་འབྱེད་པ་ཆེན་པོ་སྟེ་གསུངས་པ་ལྟར་རོ། དེ་ལྟར་ཐོས་བསམ་སྒོམ་གསུམ་
བྱས་ཀྱང་ངན་འགྲོའི་སྒོ་འབྱེད་ཆེན་མོར་གསུངས་ན། ཆོས་ལྟར་བཅོས་པ་གཞན་ལྟ་
སྨོས་ཅི་དགོས། དེ་བཞིན་དུ་རྒྱུད་རྡོ་རྗེ་སྙིང་པོ་རྒྱན་གྱི་རྒྱུད་ལས། གང་གིས་སློབ་
དཔོན་ཡང་དག་སྨད། ། དེ་ཡིས་རྒྱུད་ཀུན་སྒྲུབ་པའི་མཆོག ། གཉིད་དང་འདུ་
འཛི་རྣམས་སྤངས་ཏེ། བསྐལ་པ་སྟོང་དུ་ལེགས་བསྒྲུབས་ཀྱང་། ། དམྱལ་སོགས་
སྒྲུབ་པར་བྱེད་པའོ། ། ཞེས་གསུངས་སོ། དལ་འབྱོར་སྒོམ་པ་ཡང་དོན་དུ་བཤེས་
གཉེན་བསྟེན་ཚུལ་སྒོམ་པ་ཡིན་ཏེ། འབྲོམ་རིན་པོ་ཆེས། དཔེར་ན་བུ་གཅིག་ལུང་
པ་མང་པོར་ཕྱིན་ཏེ་ལུང་པ་རེ་རེ་ནས་བུ་དེར་མིང་མི་འདྲ་བ་རེ་བཏགས་ནས་ཡོད་ན།
མིང་མང་ཡང་དོན་དུ་བུ་གཅིག་པོ་དེ་ཁ་ཡིན་པ་བཞིན་དུ། ལམ་གྱི་དམིགས་སྐོར་མི་
འདྲ་བའི་མིང་སོ་སོར་བཏགས་པ་མ་གཏོགས་དོན་དུ་བཤེས་གཉེན་བསྟེན་ཚུལ་ལས་
མ་འདས་པ་ཡིན་ཞེས་གསུངས་པ་ལྟར་ཡིན། ཡང་ཆོས་ལ་ཐེ་ཚོམ་སྐྱེ་བའི་རྒྱུ་གཉིས་
ཡོད་དེ། ཆོས་ལ་ནན་ཏན་ཆུང་བ་དང་བླ་མ་ལ་དད་གུས་ཆུང་བ་གཉིས་ཡིན། དེ་
147



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
གཉིས་ཆུང་བ་ཆོས་ལ་ཐེ་ཚོམ་སྐྱེ་བའི་རྒྱུར་བཤད་པ་ནི་དེ་གཉིས་མེད་པ་ལ་ཆོས་ལ་ཐེ་
ཚོམ་སྐྱེ་མི་སྲིད་པས་དེ་གཉིས་ཆུང་བ་ཞེས་བཤད་པ་ཡིན། བླ་མ་དང་ཆོས་ལ་ཡིད་
ཆེས་ཡོད་པ་ནི་ཤིན་ཏུ་གལ་ཆེ་སྟེ། དེ་ཡོད་ན་སྔགས་མ་དག་པ་སོགས་བགྲངས་ཀྱང་
ཐུན་མོང་གི་དངོས་གྲུབ་རེ་ངེས་པར་ཐོབ་པ་ནི། སྔོན་རྒྱ་གར་དུ་མ་གཅིག་ལ་བུ་ཞིག་
ཡོད་པ་དགོན་པར་གྲྭ་པ་བྱེད་དུ་བཅུག བུ་དེས་ཀྱང་བསོད་སྙོམས་བྱས་པས་བུ་
བསོད་སྙོམས་པར་གྲགས་པ་བྱུང༌། དེ་ལྟ་བུའི་བུ་བསོད་སྙོམས་པ་དེས་རང་གི་མ་དེ་
ལ་རྒྱུན་དུ་ལྟོ་ཆས་སོགས་ཀྱིས་ཕན་འདོགས་པར་བྱེད་པ་ལ། ནམ་ཞིག་ན་ཡུལ་དེར་
མུ་གེ་ཆེན་པོ་བྱུང་ཞིང༌། བུ་ཡང་དབྱར་གནས་དང་འདོམ་ནས་མའི་སར་འགྲོ་རྒྱུ་མ་
བྱུང་བས་བུའི་སེམས་ལ། ང་ཡང་འགྲོ་རྒྱུ་མ་བྱུང་། མུ་གེ་འདི་ཡང་ངན་པས་ངའི་
མ་དེ་ལྟོ་ཆས་ངན་པས་ལུས་རྒས་ཡོད་འགྲོ་སྙམ་སྟེ་དགག་དབྱེ་ཚར་བ་དང་ལྟར་ཕྱིན་
པས། མ་སྔར་ལས་ཀྱང་གཟི་བརྗིད་ཆེར་སོང་ནས་འདུག་པ་ལ། བུ་ན་རེ། ཡུལ་
དུ་མུ་གེ་དེ་ཙམ་བྱུང༌། ངས་ཀྱང་ཡོང་རྒྱུ་མ་བྱུང་བར་དེ་ག་ཙམ་སོང་ན་ཡང་། མ་
རང་ཟིལ་ཆེ་རུ་སོང་འདུག་པས་མ་ཁྱེད་ཀྱི་གང་ཟས་བྱས་པས། མས་ངས་རྡོ་བཙོ་
ཡིན་བཙོ་ཡིན་ཟས། རྡོ་བཞུ་ཡིན་བཞུ་ཡིན་འཐུངས་པས་འདི་ལྟར་བྱུང་ཟེར། འོ་
ན་མ་ཁྱོད་ལ་དེ་འདྲའི་གདམས་ངག་གང་ཡོད་བྱས་པས། མ་ན་རེ། ཨོ་བ་ལེ་འབལ་
ལེ་འབུན་ཏེ་སྭཱཧཱ། ཞེས་པའི་སྔགས་འདི་བགྲངས་པ་ཡིན་ཟེར་བ་ལ། བུའི་བསམ་
པར། ལྷ་མོ་ཙུ་ན་དེ་མའི་སྔགས་མ་དག་པར་བཟློས་པ་ཡིན་འདུག་སྙམ་ནས་མ་རང་
གི་སྔགས་མ་དག་པར་འདུག ཨོ་ཙེ་ལེ་ཙུ་ལེ་ཙུ་རྗེ་སྭཱཧཱ། ཞེས་པ་འདི་དག་པ་ཡིན་
པས་འདི་འདོན་དགོས་བྱས་པས་མ་དེ་ཐེ་ཚོམ་སྐྱེ་གིན་བཏོན་པར་སྔགས་དེ་དག་པ་
ཡིན་ཀྱང་ཡིད་ཆེས་མེད་པའི་དབང་གིས་རྡོ་འཚོས་རྒྱུ་དང་བཞུ་རྒྱུ་མ་བྱུང་བ་ན། རྨི་
ལམ་དུ་སྔགས་སྔར་ལྟར་ཐོན་ཟེར་བ་བྱུང་བར་བརྟེན་སྔར་ལྟར་བཏོན་པས་རྡོ་འཚོས་
རྒྱུ་དང་བཞུ་རྒྱུ་སོགས་ཀྱང་སྔར་ལྟར་བྱུང་བ་ཡིན། ཡང་རྒྱ་གར་དུ་བླ་མ་ཞིག་དང་
148



ཉིན་བཅུ་གཉིས་པ།
སློབ་མ་ཞིག་ཡོད་པར། སློབ་མ་དེས་བླ་མ་བྲེལ་བ་ཆེ་དུས་ཤིག་ལ་ཕྱིན་ཏེ་མཎྜལ་ཕུལ་
ནས་གདམས་ངག་གནང་བར་གསོལ་བ་བཏབ་པས། བླ་མས་ཕྱག་དབྱུགས་ནས་མ་
རི་ལ་ཛའ་ཞེས་ཕར་རྒྱུག་གསུངས་པས། སློབ་མ་དེས་དེ་ཁ་གདམས་ངག་ཡིན་སྙམ་
ནས་མ་རི་ལ་ཛཱའ་ཞེས་པ་དེ་ཁ་འདྲེན་ཅིང་། བླ་མའི་ཕྱག་སྟབས་དང་མཐུན་པར་
ལག་པ་དབྱུག་གིན་བསྡད་པས། ཞག་བདུན་ཕྲག་གསུམ་ལས་མ་འདས་པར་ཡིད་
ཆེས་ཀྱི་དབང་གིས་སྔར་གྱི་སྒུར་སྐྱོག་ཡོད་པ་འདྲོངས་ནས་ལུས་དྲང་པོར་ཕྱིན་ཆོག་པ་
བྱུང་བ་ན། ཉིན་ གཅིག་ བླ་ མའི་ སྐུ་ མདུན་ དུ་ ཕྱིན་ནས་མཎྜལ་ཕུལ་ཏེ། སྔར་
གདམས་ངག་གནང་བའི་ཐུགས་རྗེ་ལ་བརྟེན་ནས་དངོས་གྲུབ་འདི་ལྟར་བྱུང་བ་
ཐུགས་རྗེ་ཆེ་ཞུས་པས། ངས་ཁྱོད་ལ་གདམས་ངག་གང་བསྟན་གསུངས་པར། མ་
རི་ལ་ཛཱའི་གདམས་ངག་གནང་བྱུང་བ་ཞུས་པས། ཨ་ཁ་ངས་ཁྱོད་ལ་ཕར་རྒྱུག་བྱས་
པ་མ་གཏོགས་གདམས་ངག་བསྟན་པ་མིན་ཏེ། ཁྱོད་རང་གི་གདམས་ངག་ཏུ་གོ་བ་
དེ་ཁས་འགྲིག་འགྲོ་བ་ཡིན། ད་རེས་ངས་གདམས་ངག་དངོས་ཞིག་སྦྱིན་གྱི་གསུངས་
ནས་མན་ངག་དངོས་དེ་གནང་བས་མོད་ལས་དངོས་གྲུབ་ཐོབ་པ་ཡིན། དེ་ལྟར་
ཐུན་མོང་ བའི་ དངོས་ གྲུབ་ ནི་ གདམས་ ངག་ ལ་ ཡིད་ ཆེས་ པ་ ཙམ་ གྱིས་ འབྱུང་།
མཆོག་གི་དངོས་གྲུབ་ལ་ནི་སློབ་མའི་ངོས་ནས་ཡིད་ཆེས་པའང་དགོས་ཏེ། བླ་མའི་
ངོས་ནས་གདམས་ངག་མ་ནོར་བ་ཡང་གལ་ཆེ་གསུངས། ཡང་ཐུན་མཚམས་ཀྱི་བྱ་
བ་ལ་ཁ་སང་གི་གསུང་བཤད་བསྐྱར་ལྡབ་སྤྱི་དང༌། ཁྱད་པར་དབང་པོའི་སྒོ་བསྲུང་
བ་དང་སྡོམ་པའི་ཚུལ་ཁ་སང་ཡང་ཞུས་མོད། སློབ་གཉེར་བ་རྣམས་ལ་གོ་བདེ་བར་
ཞུ་ན་ཡུལ་དབང་རྣམ་ཤེས་གསུམ་འདུས་པ་ལས་ཆགས་སྡང་སྐྱེ་བ་ཡིན་པས་དེ་ལས་
བསྲུང་དགོས། དེ་ཡང་དཔེར་ན། མདུན་གྱི་ནས་རྡོག་འདི་ཡུལ་ཡིན། དེ་མཐོང་
བའི་བདག་རྐྱེན་དུ་གྱུར་པའི་མིག་གི་དབང་པོ་གཟུགས་ཅན་པ་དེ་དབང་པོ་ཡིན།
ནས་རྡོག་མཐོང་བའི་དབང་ཤེས་དེ་རྣམ་ཤེས་ཡིན། དེ་གསུམ་འདུས་པ་ལས་བྱུང༌
149



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བའི་ཡིད་ཤེས་ལ་འདི་ནས་རྡོག་ཡག་པོའོ་སྙམ་དུ་འཛིན་པ་སྐྱེས་ན་དེ་འདོད་ཆགས་
ཡིན། ནས་རྡོག་འདི་ཡག་པོ་མི་འདུག་སྙམ་པའི་བློ་སྐྱེས་ན་དེ་ཞེ་སྡང་ཡིན། དེས་
དབང་པོ་དྲུག་གི་སྒོ་ནས་ཡུལ་ཐམས་ཅད་ལ་ཆགས་སྡང་སྐྱེ་ཚུལ་ཤེས་པར་བྱེད་དགོས་
ཤིང༌། ཤེས་ནས་ ཆགས་ སྡང་འགོག་དགོས། ལམ་རིམ་ཆེན་མོར་ མཚན་མར་
འཛིན་པ་དང་མངོན་རྟགས་སུ་འཛིན་པ་ཞེས་པ་འདི་གོ་དཀའ་བས་འདིའི་དོན་ནི་
གོང་དུ་ཞུས་པ་ལྟར་དབང་ཤེས་ཀྱིས་ཡུལ་མཐོང་བའི་དེ་མ་ཐག་ ཏུ་ཡིད་ཤེས་ལ་
ཆགས་སྡང་སྐྱེས་ན་མཚན་མར་འཛིན་པ་ཡིན། དེ་མ་ཐག་ཏུ་ཡིད་ཤེས་ལ་རྟོག་པ་
གང་ཡང་མ་ཤར་ཡང་། དེ་ནས་དུས་གཞན་ཞིག་ན་སྔར་ངས་མཐོང་བའི་ནས་དེ་
བཟང་ངན་འདི་འདྲའོ་སྙམ་པ་ལྟ་བའི་ཆགས་སྡང་སྐྱེས་ན་མངོན་རྟགས་སུ་འཛིན་པ་
ཡིན། ཤེས་བཞིན་དུ་སྤྱོད་པ་ཡང་སྤྱོད་འཇུག་ལས། ལུས་དང་སེམས་ཀྱི་གནས་
སྐབས་ལ། ། ཡང་དང་ཡང་དུ་བརྟག་བྱ་བ། ། དེ་དེ་ཁོ་ན་མདོར་ན་ནི། ། ཤེས་
བཞིན་བསྲུང་བའི་མཚན་ཉིད་དོ། ། ཞེས་དང༌། ཇོ་བོ་རྗེས་བྱང་ཆུབ་སེམས་
དཔའ་ནོར་བུའི་འཕྲེང་བར། མང་པོའི་ནང་དུ་ངག་ལ་བརྟག ། གཅིག་པུར་
འདུག་དུས་སེམས་ལ་བརྟག ། ཅེས་གསུངས་པ་ལྟར་བྱ་དགོས། དེ་ལྟར་ཐུན་
མཚམས་ཀྱི་བྱ་བ་བཞིའི་ནང་ནས་དབང་པོའི་སྒོ་སྡོམ་པ་དང༌། ཤེས་བཞིན་དུ་སྤྱོད་
པ་གཉིས་ནི་གཙོ་བོ་ལམ་གྱི་བོགས་འདོན་ཡིན་ཞིང༌། གཞན་ཡང་བོགས་འདོན་གྱི་
་པ་ནི་བླ་མ་ཡིན་ཏེ། ཏེ་ལོ་པས་ནཱ་རོ་པར། བོགས་འདོན་ཀུན་གྱི་
མཆོག་གྱུར་པ། ། བླ་མ་ཡིན་ནོ་རྣལ་འབྱོར་པ། ། ཞེས་གསུངས་པ་ལྟར་ཡིན་
གསུངས། ཟས་ཀྱི་ཚོད་རིག་པའི་སྐབས་ཟས་བཞུ་བ་དང་འཕྲོད་པའི་ཚོད་ཞེས་པ་
འདིའི་སྐབས་ཀྱི་འཕྲོད་པ་ནི་རང་གི་གཟུགས་གཞིར་འཕྲོད་པ་ལ་བྱེད་ཅིང་བཞུ་བ་ནི་
གཟུགས་བཞིར་འཕྲོད་པ་དེ་ཉིད་ཀྱང་མང་དུ་ཟས་ན་མ་ཞུ་བའི་ནད་བསྐྱེད་པ་ཡིན་
པས་དེ་ལྟར་མི་བྱེད་པར་གང་འཇུ་ཚོད་ཙམ་ལ་བཞུ་བའི་ཚོད་དུ་གསུངས་པ་ཡིན།
མཆོག་ཏུ་གྱུར་པ་
150



ཉིན་བཅུ་གཉིས་པ།
ཟས་ཉོན་མོངས་ཅན་མ་ཡིན་པའི་སྐབས་སུ་ལོག་འཚོ་ལྔ་པོ་གང་རུང་དུ་གྱུར་པའི་
ཟས་ཟ་མི་ཉན་ལ་དེ་ཟོས་ན་ཐོག་མར་འཚོ་བ་མ་དག་པར་འགྱུར། དེ་ནས་སྤྱོད་པ་མ་
དག་པར་འགྱུར། དེ་ནས་ལྟ་བ་མ་དག་པར་འགྱུར་འགྲོ་སྟེ། ལྟ་བ་འདི་ནི་འཇིག་
རྟེན་པའི་ཡང་དག་པའི་ལྟ་བ་ཡིན། དེ་ལྟར་ཟ་མི་ཉན་པའི་ལོག་འཚོ་ལྔ་པོ་དེ་ཉིད་གོ་
བདེ་བར་ཞུ་བའི་དབང་དུ་བཏང་ན། ཐོག་མར་ལོག་འཚོ་ལྔའི་གྲངས་འདྲེན་ནི་ཁ་
གསག གཞོགས་སློང༌། རྙེད་པས་རྙེད་པ་འཚོལ་བ། ཐོབ་ཀྱིས་འཇལ་བ། ཚུལ་
འཆོས་ལས་བྱུང་བ་ལྔ་ཡིན། དང་པོ་ཁ་གསག་ནི་རང་ལ་རྙེད་བཀུར་འདོད་པའི་
ཕྱིར་དུ་སྦྱིན་བདག་ལ་ཁ་གསག་གསག་བྱས་ནས་བྱུང་པ་དང་། གཉིས་པ་གཞོགས་
སློང་ནི། དཔེར་ན་རང་ལ་ཇ་ཡོད་ལ་མར་མེད་པ་ལྟ་བུ་ཞིག་གི་ཚེ་སྦྱིན་བདག་ཞིག་གི་
སར་ཕྱིན་ནས་ཐོག་མར་ཁམས་འདྲི་ལ་སོགས་པ་བྱས། དེ་ནས་སྦྱིན་བདག་གིས་
ཚུར་དགེ་སློང་ལགས་སྐུ་ཁམས་བཟང་པོ་ཨེ་བྱུང་ཞེས་དྲིས་པའི་ཚེ། ང་སྐྱིད་པོ་སྐྱིད་
པོ་བྱུང་། དེང་སང་ང་ལ་ཇ་ཡག་པོ་ཡོད་དེ་མར་ཏིག་ཙམ་དཀོན་པ་འདུག་ཟེར་བ་ལྟ་
བུའམ། དེ་མིན་ཀྱང་དེང་སང་ང་ལ་ཇ་ལྟ་འབལ་པོ་ཡོད་དེ། ། ཞེས་མར་མེད་པ་དེ་
ཤུགས་ལ་དྲངས་ནས་ཟེར་བ་སོགས་ཀྱིས་སྒོ་ནས་བྱུང་བའི་འཚོ་བ་ལྟ་བུ་སྟེ། དེ་ཡང་
ཀུན་སློང་རྙེད་བཀུར་སྒྲུབ་འདོད་ཀྱི་ཟིན་པ་དགོས་ཤིང་། ཀུན་སློང་འདི་ལོག་འཚོ་
ལྔ་གང་སྒྲུབ་ཀྱང་ངེས་པར་དགོས། གསུམ་པ་རྙེད་པས་རྙེད་པ་འཚོལ་བ་ནི། ཕར་
ཁ་བཏགས་བཏང་ནས་ཚུར་དངུལ་ཡོང་བར་བྱེད་པ་སོགས་མང་ཞིང༌། ན་ནིང་གི་
རྙེད་པས་ད་ལོའི་རྙེད་པ་འཚོལ་བ་ཡང་གསུངས་ཏེ། དེའི་ཚུལ་ནི། སྦྱིན་བདག་
ཞིག་གིས་ན་ནིང་རང་ལ་རྙེད་པ་ཅུང་ཟད་ཅིག་སྦྱིན་ཡོད་ན། ད་ལོ་ཡང་སྦྱིན་བདག་
དེའི་སར་ཕྱིན་ནས་ན་ནིང་ཁྱེད་ཀྱིས་ངེད་ལ་ཇ་མར་སོགས་འདི་དང་འདི་ལྟ་བུ་
གནང་བ་ཐུགས་རྗེ་ཤིན་ཏུ་ཆེ་བ་བྱུང༌། དེ་ང་ལ་ཕན་ཐོགས་པ་ལ་ཚད་མེད་པ་བྱུང་།
རྒྱུན་རིང་པོའི་བར་འདེང་བྱུང་ཟེར་ནས་ད་ལོའི་དེ་དགོས་པར་ཤུགས་ལ་འཕངས་ཏེ་
151



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ད་ལོ་ཡང་ཐོབ་པར་བྱས་པའོ། བཞི་པ་ཐོབ་ཀྱིས་འཇལ་བ་ནི། དབང་ཡོད་ཀྱིས་
འཕྲོག་པ་དང་དབང་མེད་ཀྱིས་རྐུ་བ་སོགས་ལས་བྱུང་བ་རྣམས་ལ་བཤད་ཀྱང་། དེ་
འདྲ་མི་འབྱུང་བའི་དབང་དུ་བཏང་ནས་རང་ཅག་ལ་འབྱུང་ཉེ་བ་འདུལ་བ་ནས་
བསྔོས་བསྒྱུར་དུ་བཤད་པ་དང༌། དགེ་འདུན་གྱི་སྡེ་འབྲས་སྤུངས་ལྟ་བུ་ལ་
ལ་སྦྱིན་
བདག་ཞིག་གིས་བསྙེན་བཀུར་ཞུ་རྒྱུ་ཞིག་ཡོད་ན། དེ་ལ་རང་གིས་འབྲས་སྤུངས་སུ་
བསྙེན་བཀུར་ཞུས་པ་ཡག་པོ་རེད་དེ། འབྲས་སྤུངས་ཚོགས་ཆེ་བས་ཁྱེད་རང་ཐུགས་
འགྲོས་ཆེན་པོ་ཡོང༌། དེ་ལས་དགེ་ལྡན་ལ་གནང་ན་ཐུགས་འགྲོས་ཡང་ཆུང་ལ། ཕ་
བླ་མའི་གདན་ས་ཡིན་པས་ཕན་ཡོན་ཡང་ཆེ་ཟེར་བ་ལྟ་བུས་དགེ་འདུན་གྱི་སྡེ་གཞན་
ནས་གཞན་དུ་བསྒྱུར་བ་དང་། སྡེ་འདི་ལྟ་བུར་ཡང་གྲྭ་ཚང་གཅིག་ནས་གཅིག་ཏུ་
བསྒྱུར་བ་དང༌། སྤྱི་སོ་ནས་གྲྭ་ཚང་དུ་བསྒྱུར་བ་དང་། གྲྭ་ཚང་ནས་ཁམས་ཚན་དུ་
བསྒྱུར་བ་དང༌། ཁམས་ཚན་ནས་མི་ཚན་དུ་བསྒྱུར་བ་དང་། དེ་ནས་རང་གི་ཤག་
ཚུན་ཆད་དུ་བསྒྱུར་བ་ལྟ་བུའོ། ལྔ་པ་ཚུལ་འཆོས་ནི་རྙེད་བཀུར་འདོད་ཕྱིར་རང་
ཉིད་རྣམ་པར་མ་དག་ཀྱང་དག་ཁུལ་བྱས་ནས་འཚོ་བ་སྒྲུབ་པའོ། དེ་ལྟར་སྔར་ཞུས་
པའི་ཀུན་སློང་ངན་པའི་སྐྱོན་གྱིས་སྦགས་ན་མ་གཏོགས་སྤྱིར་བཏང་ངས་འདི་འདྲ་
བྱས་ན་ང་དགེ་སློང་ཡིན་པས་ཁྱིམ་པའི་མདུན་དུ་སྤྱོད་ངན་འདི་འདྲ་བྱེད་མི་ཉན་
སྙམ་པའི་སྒོ་ནས་ཁྱིམ་པ་ཡོད་སར་སྤྱོད་ལམ་སོགས་མཛེས་པར་མཛད་པ་ནི་ཁྱིམ་པ་
དད་པའི་རྐྱེན་དུ་འགྱུར་བས་སངས་རྒྱས་ཀྱིས་ཀྱང་མ་བཀག་ལ། བཀའ་གདམས་ཀྱི་
དགེ་བཤེས་ལྷ་བཟོས་ཀྱང༌། འདི་ནི་ངོ་ཚ་འདྲེན་པར་བྱེད་པའི་ཆོས་ཡིན་གསུངས་
ནས་བསྔགས་པ་མཛད་འདུག་གསུངས། ཡང་ཐུན་མཚམས་ཀྱི་བྱ་བ་བཞིའི་ནང་
ནས་ཟས་ཀྱིས་སྤྱོད་ལམ་དང་མི་ཉལ་བར་རྣལ་འབྱོར་ལ་བརྩོན་ཞིང་ཉལ་བའི་ཚེ་ཇི་
ལྟར་བྱ་བ་གཉིས་པོ་འདི་ནི་གེགས་སེལ་གྱི་གཙོ་བོ་ཡིན་ཏེ། རང་རེ་རྒྱུན་དུ་ཟས་དང་
གཉིད་གཉིས་པོ་འདིས་མི་ཚེ་ཕལ་ཆེར་སྟོང་ཟད་ལ་གཏོང་པ་ཡིན་པས་དེ་གཉིས་དགེ་
152



ཉིན་བཅུ་གཉིས་པ།
སྦྱོར་དུ་བསྒྱུར་ན་དེ་ལས་གེགས་སེལ་ཆེ་བ་ཅི་ཡོད། ཟས་འདི་ཡང་ང་རང་ཚོས་ཟ་
ཚུལ་ལེགས་པར་མ་ཤེས་ན་ཉེས་བྱས་མང་པོས་གོས་པར་འགྱུར་ཏེ། ཙུག་ཙུག་ཅག་
ཅག་ཧུ་ཧུ་ཕུ་ཕུ་དང་། ། ལྕེ་ཕྱིར་ཕྱུང་སྟེ་ཟ་བའི་ཉེས་བྱས་ལྔ། ། འབྲུ་ནས་རེ་རེ་ཟ་
དང་ཟས་ལ་འཕྱ། ། མཁུར་བ་གཡས་གཡོན་སྤོ་དང་རྐན་སྒྲ་གཏོག ། ཁམ་འཕྲོ་
བཅད་ནས་ཟ་དང་རྣམ་པ་ལྔ། ། བལྡག་དང་འབྱོག་དང་ལག་སྤྲུལ་ ལྷུང་བཟེད་
སྐྱོམ། ། མཆོད་རྟེན་འདྲ་བའི་ཟས་གཞོམ་རྣམ་པ་ལྔ། ། ཞེས་སོགས་གསུངས་པ་
ལྟར་ཟས་ལ་བརྟེན་པའི་ཉེས་བྱས་མང་པོ་བྱུང་བ་ཡོད་གསུངས། དེ་ལྟར་ན་དངོས་
གཞིའི་སྐབས་ཀྱི་སྐྱོང་ཚུལ་ཐུན་མོང་མ་ཡིན་པ་མ་གཏེ
མ་གཏོགས་པ་ཞེས་སོགས་ཀྱི་སྐབས་སུ།
དངོས་གཞིའི་སྐབས་ཀྱི་སྐྱོང་ཚུལ་ཐུན་མོང་མ་ཡིན་པ་ནི་དལ་འབྱོར་དང་འཆི་བ་མི་
རྟག་བསྒོམ་པ་སོགས་ཡིན་ལ། དེ་ནི་སྦྱོར་དངོས་རྗེས་གསུམ་ཐུན་མཚམས་དང་
བཅས་པའི་བྱ་བའི་རིམ་པ་ཐམས་ཅད་ལྷག་མཐོང་གི་བར་དུ་རིགས་འགྲེ་བ་ཡིན་
གསུངས། ཡང་སྐབས་འདིར་དགག་བྱ་བཞི་ཡོད་དེ། སྒོམ་ལ་དཔྱད་འཇོག་གཉིས་
མེད་པར་འདོད་པའི་ལོག་རྟོག ཡོད་ཀྱང་གང་ཟག་གཅིག་གིས་མི་བྱེད་པར་འདོད་
པའི་ལོག་རྟོག རྟོག་པ་ཐམས་ཅད་མཚན་འཛིན་དུ་འདོད་པའི་ལོག་རྟོག ཏིང་ངེ་
འཛིན་སྐྱེ་བའི་སྔ་རོལ་དུ་དཔྱད་བསྒོམ་མང་ན་གེགས་སུ་འདོད་པའི་ལོག་རྟོག་རྣམས་
སོ། དང་པོ་ལ། གཞན་ལུགས་དགག་པ་དང་། རང་ལུགས་བཞག་པ་གཉིས་ལས།
དང་པོ་སྟོན་པ་ལ། མདོ་སྡེ་རྒྱན་ལས། འདི་ན་དང་པོར་ཐོས་ལ་བརྟེན་ནས་ཚུལ་
བཞིན་ཡིད་ལ་བྱེད་པ་འབྱུང༌། ། ཚུལ་བཞིན་ཡིད་ལ་བྱེད་པ་ལས་ཀྱང་ཡང་དག་
དོན་ཡུལ་ཡེ་ཤེས་འབྱུང༌། ། ཞེས་པ་ནས་མི་དཔྱོད་པར་རྩེ་གཅིག་ཏུ་འཇོག་པའི་
འཇོག་སྒོམ་གཉིས་ཀ་ཡོད་དོ་ཞེས་པའི་བར་གསུངས། གཉིས་པ་རང་ལུགས་བཞག་
པ་དེ་སྟོན་པ་ལ། འོ་ན་ལམ་ཇི་འདྲ་བ་ཞིག་དཔྱད་སྒོམ་ཡིན་ལ་ཇི་འདྲ་བ་ཞིག་འཇོག་
སྒོམ་ཡིན་ཞེ་ན་ཞེས་པ་ནས་དེ་ལ་ནི་འཇོག་སྒོམ་བྱ་དགོས་སོ་ཞེས་བར་གསུངས།
153



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ལོག་རྟོག་གཉིས་པ་སྒོམ་ལ་དཔྱད་འཇོག་གཉིས་ཡོད་ཀྱང་གང་ཟག་གཅིག་གིས་མི་
བྱེད་པར་འདོད་པའི་ལོག་རྟོག་དགག་པ་དེ་སྟོན་པ་ལ་ཚུལ་དེ་ལྟར་མི་ཤེས་པར་
མཁས་པ་ཡིན་ན་དཔྱད་སྒོམ་ཁོ་ན་བྱ་ལ། ཞེས་པ་ནས་ཉམས་ལེན་གྱི་སྐབས་མིན་ནོ་
སྙམ་དུ་འཛིན་པ་མི་རིགས་ལ་ཞེས་པའི་བར་གསུངས། གསུམ་པ་རྟོག་པ་ཐམས་
ཅད་མཚན་འཛིན་དུ་འདོད་པའི་ལོག་རྟོག་དགག་པ་དེ་སྟོན་པ་ལ། རྟོག་པ་ཐམས་
ཅད་མཚན་མར་འཛིན་པ་ཡིན་པས་སངས་རྒྱས་ལ་གེགས་བྱེད་པའོ་སྙམ་དུ་འཛིན་པ་
ནི། ཚུལ་མིན་ཡིད་བྱེད་བདེན་འཛིན་གྱི་རྟོག་པ་དང་། ཚུལ་བཞིན་ཡིད་བྱེད་ཡང་
དག་པའི་རྟོག་པ་གཉིས་མ་ཕྱེད་པའི་སྐྱོན་ནོ། ཞེས་པ་འདི་གསུངས། བཞི་པ་ཏིང་
ངེ་འཛིན་སྐྱེ་བའི་སྔ་རོལ་དུ་དཔྱད་སྒོམ་མང་ན་གེགས་སུ་འདོད་པའི་ལོག་རྟོག་དགག་
པ་དེ་སྟོན་པ་ལ། གདམས་ངག་འདིར་སེམས་དམིགས་པ་གཅིག་ལ་ཇི་ལྟར་འདོད་
འདོད་དུ་བཞག་པས་ཆོག་པའི་མི་རྟོག་པའི་ཏིང་ངེ་འཛིན་སྒྲུབ་དགོས་ལ། ཞེས་པ་
ནས། རྒོད་པ་ནི་འདོད་ཆགས་ཀྱི་ཆར་གཏོགས་པའི་སེམས་པ་གཡེང་བ་ཡིན་པས་
དེའི་གཉེན་པོར་སྐྱོ་ཤས་བསྔགས་པར་གཞུང་དུ་མ་ནས་གསུངས་པའི་ཕྱིར་རོ། ཞེས་
པའི་བར་གསུངས་པ་ཡིན་གསུངས། ཡང་བླ་མ་ལ་ཉེ་བར་བྱེད་པར་བཤད་པ་ཡང་།
བླ་མ་ལ་ལུས་ཉེ་བར་བྱེད་པ་མིན་གྱི་སེམས་ཉེ་བར་བྱས་ཏེ་དད་པ་བཅོས་མ་མ་ཡིན་པ་
བསྐྱེད་དགོས་ པའི་དོན་ཡིན་གསུངས། དལ་འབྱོར་ངོས་བཟུང་ བའི་ སྐབས་ སུ།
མདོ་སྡུད་པ་ལས། ཁྲིམས་ཀྱིས་དུད་འགྲོའི་འགྲོ་བ་དུ་མའི་ངོ་བོ་དང༌། ། མི་ཁོམ་
བརྒྱད་སྤོང་དེ་ཡིས་དལ་བ་རྟག་ཏུ་རྙེད། ། ཅེས་ཚུལ་ཁྲིམས་ཀྱིས་དུད་འགྲོའི་འགྲོ་བ་
དུ་མའི་ངོ་བོ་ལས་ཐར་བར་གསུངས་པའི་དུད་འགྲོ་ནི་མཚོན་བྱེད་ཙམ་ཡིན་ཏེ་མི་
ཁོམ་པའི་གནས་ཐམས་ཅད་ལས་ཐར་བར་གསུངས་ པ་ ཡིན། དལ་འབྱོར་ངོས་
བཟུང་བ་འདི་ཡང་ རྗེ་རིན་པོ་ཆེས། རང་རེ་རྗེས་འཇུག་བློ་དམན་རྣམས་དལ་
འབྱོར་དོན་ཆེ་རྙེད་དཀའ་བསམ་པ་ལ། གང་དོན་ཆེ་རྒྱུ་དང་གང་རྙེད་དཀའ་རྒྱུའི་
154



ཉིན་བཅུ་གཉིས་པ།
དལ་འབྱོར་ཁོ་རང་ངོས་ཟིན་པ་དགོས་པས་ས་བཅད་ལོགས་སུ་མཛད་པ་ཡིན། དེ་
ལ་དལ་འབྱོར་གྱི་ཆོས་བཅོ་བརྒྱད་ཡོད་པ་ལས་དལ་བ་ནི་མི་ཁོམ་པ་བརྒྱད་དང་བྲལ་
བའི་ཆ་ནས་བཞག་པ་ཡིན་པས་མི་ཁོམ་པ་བརྒྱད་ཀྱི་ངོས་འཛིན་ནི། ཡུལ་མཐའ་
འཁོབ་པ། དབང་པོ་མ་ཚང་བ། ལོག་ལྟ་ཅན། རྒྱལ་བའི་བཀའ་མེད་པ་སྟེ་མིའི་
མི་ཁོམ་པ་བཞི། ངན་སོང་གསུམ་དང་ལྷ་ཚེ་རིང་པོ་བཞི་མི་མ་ཡིན་པའི་མི་ཁོམ་པ་
ཡིན། དེ་ཡང་རང་མཐའ་འཁོབ་པ་མ་ཡིན་ཏེ། སྤྱིར་ཡུལ་འདིར་འཁོར་རྣམ་བཞི་
མི་རྒྱུ་ཞིང་ས་ཚིགས་ཀྱི་དབང་དུ་བྱས་ན་ཡང་མཐའ་འཁོབ་ཡིན་མོད་ཀྱང་འགེ ད་རྣམ་
བཞིའི་གཙོ་བོ་དགེ་སློང་ཤིན་ཏུ་མང་བ་སོགས་ཀྱིས་མཐའ་འཁོབ་ཁེགས་པ་ཡིན།
དབང་པོ་མ་ཚང་བ་ནི་གླེན་པ་དང་ལྷུག་པ་དང༌། རྣ་བ་སོགས་མ་ཚང་བ་རྣམས་ཡིན་
ལ། འདིའི་གླེན་པ་ནི་ཡིད་དབང་ལ་སྐྱོན་ཞུགས་པ་དང༌། ལྐུག་པ་ནི་ངག་ལ་སྐྱོན་
ཞུགས་པ་ཡིན། ཡང་ཆོས་སྟོན་པ་པོ་དང་། དེས་བསྟན་པའི་ཆོས་དང་། དེ་སྒྲུབ་
པའི་གྲོགས་མེད་པ་ནི་ཡུལ་འདིར་སྐྱེས་ཀྱང་མཐའ་འཁོབ་པ་རང་ཡིན་གསུངས། ལྷ་
ཚེ་རིང་པོ་ནི་བཤེས་སྤྲིངས་འགྲེལ་པར་ཞེས་གསུངས་པའི་བཤེས་སྤྲིངས་འགྲེལ་པ་ནི་
སློབ་དཔོན་བློ་གྲོས་ཆེན་པོས་མཛད་པ་ཡིན། མི་ཁོམ་པ་བརྒྱད་ཀྱི་ངོས་འཛིན་རྒྱས་
པར་ནི་ཇོ་བོས་མཛད་པའི་མི་ཁོམ་པ་བརྒྱད་ཀྱི་གཏམ་ཅེས་པ་ཆོས་ཆུང་བརྒྱ་རྩའི་
ནང་དུ་ཡོད་པ་ལས་གསལ་བ་ཡིན། འདི་དག་ནི་ཐུན་སྐྱོང་བའི་སྐབས་སུ་ངེས་པར་
དགོས་པའི་མན་ངག་ཐུན་མོང་མ་ཡིན་པ་ཤ་སྟག་ཡིན། ལོག་ལྟ་ནི་ཤེས་རབ་ཆེ་ཡང་
བསོད་ནམས་ཤིན་ཏུ་དམན་པ་ལ་འབྱུང་ཉེན་ཤིན་ཏུ་ཆེ་བ་ཡིན། ངན་སོང་གསུམ་
གྱི་མི་ཁོམ་པ་དང་ད་ལྟ་བྲལ་ཡང་། བདག་སྡིག་པ་མང་ཞིང་སྟོབས་ཆེ་བས་ངེས་པར་
དེར་མྱུར་དུ་འགྲོ་བར་འདུག དེར་སོང་ན་སྤྱོད་འཇུག་ལས། བདག་གི་སྤྱོད་པ་
འདི་འདྲས་ནི། ། མི་ཡི་ལུས་ཀྱང་ཐོབ་མི་འགྱུར། ། མི་ལུས་ཐོབ་པར་མ་གྱུར་
ན། ། སྡིག་པ་འབའ་ཞིག་དགེ་བ་མེད། ། ཅེས་གསུངས་པ་ལྟར་ཡིན་ཏེ། སྔོན་
155



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ལྷས་བྱིན་གྱི་སློབ་མ་ཀོ་ཀ་ལིག་དམྱལ་བར་སྐྱེས་པ་ན་མོའུ་འགལ་གྱི་བུ་ཆེན་པོ་དམྱལ་
བར་བྱོན་པས། དེའི་ལྕེ་ཕྱིར་བཏོན་ཏེ་བརྒྱངས་ནས་བཞག་འདུག་པར། ལྕེའི་
སྟེང་དུ་ཕེབས་མི་ཚར་བ་ལྟ་བུ་བྱུང་བ་དེས་མཐོང་སྟེ་སྡུག་བསྔལ་དྲག་པོ་དེ་འདྲ་མྱོང་
བཞིན་པའི་དུས་སུ་ཡང་སྔོན་ནས་སྡིག་པ་ལ་གོམས་པའི་དབང་གིས་མོའུ་འགལ་གྱི་བུ་
ལ་གནས་ངན་ལེན་གདུག་པ་ཅན་འདི་འདི་ན་ཡང་སླེབ་འདུག་ཅེས་སྨྲས་པས་དེ་མ་
ཐག་ལྕེ་ཉིས་འགྱུར་དུ་སོང་ནས་དེའི་སྟེང་ཐོང་གཤོལ་གྱིས་རྨོ་བ་དེ་ལྟ་བུ་ཡིན་པར་
འདུག་སྙམ་དུ་བསམས་དགོས་གསུངས། ཡང་རང་ཅག་མི་ཁོམ་པ་བརྒྱད་དང་ཅུང་
ཟད་བྲལ་ཡང་མི་ཁོམ་པ་གཞན་གི་འོག་ཏུ་ནོན་ནས་ཡོད་དེ། སྔོན་རྒྱལ་བྱེད་ཚལ་གྱི་
དགེ་སློང་འགའ་ཞིག་གིས་ཆོས་མི་བྱེད་པ་ན། རྒྱལ་བྱེད་ཚལ་གི་ཁྱིམ་བདག་རྣམས་
ལ་འཕགས་པ་འགའ་ཞིག་གིས། ཁྱེད་ཅག་མི་ཁོམ་པ་བརྒྱད་དང་བྲལ་བའི་རྟེན་
འདི་འདྲ་ཐོབ་པའི་དུས་སུ་ཆོས་བྱེད་དགོས་གསུངས་པས་ཁྱིམ་བདག་གིས། མི་ཁོམ་
པ་བརྒྱད་དང་བྲལ་ན་ཡང་སུ་ལ་ཡང་མེད་པའི་མི་ཁོམ་པ་དགུ་པ་ཞིག་འདུག་ཅེས་
བྱས་པ་ཡིན་འདུག དེ་ནི་བདག་ཆོས་པར་བརྫུས་ནས་ཆོས་བྱེད་པར་ཅུང་ཟད་ཀྱང་
མི་ཁོམ་པ་འདི་ཁ་ཡིན་སྙམ་དུ་བསམས་གསུངས། འབྱོར་པ་ལ་རང་འབྱོར་ལྔ་དང་
གཞན་འབྱོར་ལྔ་སྟེ་བཅུ་ཡོད་པའི་དང་པོ་ནི། མི་ཡིན་པ། ཡུལ་དབུས་སུ་སྐྱེ་བ།
དབང་པོ་ཚང་བ། ལས་མཐའ་མ་ལོག་པ། གནས་ལ་དད་པ་རྣམས་སོ། དེའི་ལས་
མཐའ་མ་ལོག་པ་ནི་རང་གིས་མཚམས་མེད་མ་བྱས་ཤིང་། གཞན་ལ་བྱེད་དུ་མ་
བཅུག་པའོ། གནས་ལ་དད་པ་ནི་ལས་འབྲས་ལ་ཡིད་ཆེས་པའི་དད་པ་དང་ལྡན་པ་
སྟེ་ལས་འབྲས་འདུལ་བའི་བརྗོད་བྱའི་གཙོ་བོ་ཡིན་པས་འདིར་འདུལ་བ་ལ་དད་པ་
གསུངས་པ་ཡིན། དེ་ལྔ་རང་འབྱོར་ཡིན་ཚུལ་ནི། ལམ་སྒོམ་པ་པོ་རང་
སོགས་རང་རྒྱུད་ཀྱིས་
བསྡུས་ཤིང་ཆོས་སྒྲུབ་པའི་རྐྱེན་དུ་གྱུར་པའི་རྒྱུ་མཚན་གྱིས་ཡིན། གཞན་འབྱོར་ལྔ་
ནི། སངས་རྒྱས་བྱོན་པ། དམ་ཆོས་སྟོན་པ། བསྟན་པ་གནས་པ། ཆོས་གནས་
156



ཉིན་བཅུ་གཉིས་པ།།
པའི་རྗེས་སུ་འཇུག་པ། གཞན་གྱི་ཕྱིར་སྙིང་བརྩེ་བའོ། དེའི་སངས་རྒྱས་བྱོན་པ་ནི་
མཆོག་གི་སྤྲུལ་སྐུ་བྱང་ཆུབ་ཀྱི་སྙིང་པོ་ལ་སངས་རྒྱས་ནས་བཞུགས་བཞིན་པ་ཡིན།
བྱང་ཆུབ་ཀྱི་སྙིང་པོ་འདི་ལ་རྟོགས་པ་བྱང་ཆུབ་ཀྱི་སྙིང་པོ་དང་། གནས་བྱང་ཆུབ་ཀྱི་
སྙིང་པོ་གཉིས་ཡོད། དམ་ཆོས་ སྟོན་པ་ནི་སངས་རྒྱས་དང་དེའི་ཉན་ཐོས་གང་
རིགས་ཀྱིས་ཆོས་སྟོན་པ་ཡོད་པ། བསྟན་པ་གནས་པ་ནི། ཆོས་བསྟན་པ་དེའི་མཐུ་
ལས་གདུལ་བྱའི་རྒྱུད་ལ་མཐོང་ལམ་གསར་དུ་སྐྱེས་པ་ཡོད་པ། དེའི་རྗེས་སུ་འཇུག་
པ་ནི། མཐོང་ལམ་ཐོབ་པའི་གང་ཟག་དེས་རང་འདྲ་བར་སྐྱེ་བོ་གཞན་ལ་ཡང་
མཐོང་ལམ་ཐོབ་པའི་མཐུ་ཡོད་པར་ཤེས་ནས་དེ་དང་མཐུན་པའི་གདུལ་བྱ་སྐྱོང་བ་
ཡོད་པ། གཞན་ཕྱིར་སྙིང་བརྩེ་བར་བྱེད་པ་ནི། སྦྱིན་བདག་སོགས་ཀྱི་རང་ལ་སྙིང་
བརྩེ་བས་ཡོ་བྱད་གང་ཡང་རུང་བ་སྟེར་མཁན་ཡོད་པ་རྣམས་ཡིན། དེ་དག་རང་ལ་
མ་ཚང་ཡང་ཆ་མཐུན་ཡོད་པ་ཡིན་ཏེ། སངས་རྒྱས་དང་འདྲ་བའི་བླ་མ་བྱོན། དེས་
ཆོས་བསྟན། དེ་ལ་བརྟེན་ནས་ཆོས་ཐུགས་ཉམས་སུ་བཞེས་ཏེ་རྟོགས་པ་འཁྲུངས་པ་
ཡང་ཡོད། རྟོགས་པ་འཁྲུངས་པ་དེས་གདུལ་བྱ་ལ་ཆོས་སྟོན་པ་ཡོད། རང་ལ་ཡོ་
བྱད་སྟེར་བའི་སྦྱིན་བདག་ཀྱང་ཡོད་པའི་ཕྱིར་སྙམ་དུ་བསམ་དགོས་གསུངས། ཡང་
འཚོ་བའི་ཡོ་བྱད་སྤྱི་དང་ཁྱད་པར་དགེ་སློང་ཡིན་ན་འཚོ་བའི་ཡོ་བྱད་བཅུ་གསུམ་
ངེས་པར་ཚང་དགོས་ཏེ། དེ་མ་ཚང་ན་གཞན་གང་ཡོད་ཀྱང་འཚོ་བའི་ཡོ་བྱད་དེ་མ་
ཚང༌། དེ་ཚང་ན་གཞན་གང་ཡང་མེད་ཀྱང་འཚོ་བའི་ཡོ་བྱད་ཚང་བ་ཡིན་ཅིང་མ་
ཚང་ན་འཚོ་བས་འཕོངས་པ་ཡང་ཡིན་ལ་ཉེས་པ་ཡང་ཆེ་སྟེ། བཅོམ་ལྡན་འདས་
ཀྱིས། དགེ་སློང་དག་འཚོ་བས་འཕོངས་པ་གང་ཡིན་པ་དེ་ནི་སེར་སྣ་བགྱིས་པའོ།
སེར་སྣ་བགྱིས་པ་གང་ཡིན་པ་དེ་ནི་དེ་བཞིན་གཤེགས་པ་ལ་བྱ་བ་མ་ཡིན་པ་བགྱིས་
པའོ། ཞེས་གསུངས་པ་ཡིན་གསུངས། དལ་འབྱོར་དོན་ཆེ་བའི་སྐབས་སུ། སློབ་
སྤྲིངས་ལས། བདེ་གཤེགས་ལམ་རྟེན་འགྲོ་བ་འདྲེན་པར་ཆས་གྱུར་ཅིང༌། ། སེམས་
།
157



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཀྱིས་སྟོབས་ཆེན་མི་ཡིས་རྙེད་པ་གང་ཡིན་པ། ། ལམ་དེ་ལྷ་དང་ཀླུ་ཡིས་རྙེད་མིན་ལྷ་
མིན་དང༌། ། མཁའ་ལྡིང་ རིག་ འཛིན་ མིའམ་ཅི་དང་ལྟོ་འཕྱེས་མིན། ། ཞེས་
གསུངས་པ་ལྟར། བྱང་ཆུབ་ཀྱི་སེམས་རིན་པོ་ཆེ་ཡང་མིའི་རྟེན་ལ་སྐྱེས་པ་འདྲ་བའི་
སྟོབས་ཆེ་བ་ལྷ་དང་ཀླུ་ལ་སོགས་པའི་རྟེན་གཞན་དེ་དག་ལ་
དེ་དག་ལ་སྐྱེ་བ་མེད་པར་གསུངས་
ཤིང་དེའི་རྒྱུ་མཚན་གྱིས་ཆོས་བྱེད་པ་ལ་མི་ལུས་ཁོ་ན་བསྔགས་པ་ཡིན། མིའི་ནང་
ནས་འཛམ་བུ་གླིང་བའི་མི་རྣམས་བསྔགས་ཏེ། བདེ་མཆོག་སྡོམ་འབྱུང་གི་རྒྱུད་ལས།
གླིང་གསུམ་པོ་ཡི་མི་རྣམས་ནི། ། ལོངས་སྤྱོད་ཆེན་པོ་དག་གིས་འཚོ། ། རྣམ་རྟོག་
མེད་ཅིང་རྣམ་དཔྱོད་མེད། ། བླུན་རྨོངས་བྱེ་བྲག་མི་ཕྱེད་པའོ། ། འཛམ་བུ་གླིང་པ་
ལས་ཀྱི་འཚོ། ། ལས་ཀྱི་ས་པ་ཞེས་སུ་གྲགས། ། ཞེས་གླིང་གཞན་གསུམ་ན་ལོངས་
སྤྱོད་ཆེན་པོ་ཡོད་པའི་དབང་གིས་དགེ་བ་ལ་རྣམ་པར་རྟོག་པ་དང་རྣམ་པར་དཔྱོད་
པ་གང་ཡང་མེད་པར་གསུངས་པས་ང་རང་མིའི་ནང་ནས་འཛམ་གླིང་འདིར་སྐྱེས་པ་
དོན་ཤིན་ཏུ་ཆེ་སྙམ་པ་དགོས་གསུངས། དེ་ཡང་དལ་འབྱོར་དོན་ཆེ་བ་བསམ་པ་ནི་
སྤྲོ་བར་འགྱུར་བའི་ཡིད་བྱེད་དང༌། རྙེད་དཀའ་བ་བསམ་པ་ནི་སྐྱོ་བར་འགྱུར་བའི་
ཡིད་བྱེད་ཡིན་གསུངས། དལ་འབྱོར་དོན་ཆེ་བ་དེས་ན་ད་རེས་བདག་གི་དོན་ཆེན་
པོ་འདི་འདྲ་རྙེད་པ་འདི་ཚེ་འདིའི་བྱ་བ་ལ་བཀོལ་ན་ནི་མིའི་གཟུགས་བརྙན་ཙམ་
ལས་དོན་དུ་དུད་འགྲོ་ལས་མ་འདས་ཏེ། བྱམས་བསྟོད་ཚངས་པའི་ཅོད་པཎ་དུ།
མི་ཡི་ཤ་ཚུགས་ཕྱུགས་ཀྱི་འདུ་ཤེས་ཅན། ། བདག་ལ་ཁྱོད་ཀྱི་ཐུགས་རྗེས་གཟིགས་སུ་
གསོལ། ། ཞེས་གསུངས་པ་ལྟར་ཡིན་སྙམ་དུ་བསམ་དགོས་གསུངས། ཚེ་འདིའི་
དགྲ་འདུལ་གཉེན་སྐྱོང་ལ་དུད་འགྲོ་ཡང་ཤིན་ཏུ་མཁས་ཏེ། སྔོན་པོ་ཏོ་བ་འཕན་
ཡུལ་བྲག་རྒྱབ་ཏུ་བཞུགས་པའི་སྐབས་ཤིག བྱ་རོག་དང་འུག་པ་མ་འགྲིག་པར་ཉིན་
མོ་བྱ་རོག་རྒྱལ། མཚན་མོ་འུག་པ་རྒྱལ་བས་ནམ་ཞིག་ན་བྱ་རོག་རྣམས་ཀྱིས་འུག་
པའི་ཕྲུ་གུ་བསད་ནས་སྙིང་བཏོན་ཏེ་རྡོ་ལེབ་ཞིག་གི་སྟེང་དུ་བཞག་པ་འུག་པས་
158



ཉིན་བཅུ་གཉིས་པ།
མཐོང་བ་ན། ཡང་འུག་པ་རྣམས་ཀྱིས་བྱ་རོག་གི་ཕྲུ་གུ་བསད་དེ་སྙིང་བཏོན་ནས་རྡོ་
ལེབ་དེ་ཁ་རང་གི་སྟེང་དུ་བཞག་པ་ཡིན་འདུག་སྙམ་དུ་བསམ་དགོས། ཡང་ད་རེས་
བདག་གིས་ཆོས་རྣ པ་དག་ཞིག་མ་བྱས་ན་བདག་རིག་སྔགས་ཀྱིས་སེམས་རྨོངས་པར་
བྱས་པ་དང་ཁྱད་པར་མ་བྱུང་བ་ཡིན་འདུག་སྙམ་དུ་བསམ་དགོས། ཡང་ལུས་རྟེན་
འདི་དོན་ཆེ་བས་ཅི་ཡོང་། སེམས་རྟེན་དུད་འགྲོ་དང་ཁྱད་ པར་མེད་པར་ སོང་
འདུག་སྙམ་དུ་བསམས། དེ་ཡང་དཔེར་ན་ཟངས་ཀྱི་ཕ་བོང་བྱེ་མའི་རི་སྐེད་ནས་
ཡར་གྱེན་དུ་དྲངས་ཏེ་རི་རྩེར་སླེབས་ན་ཕ་རོལ་གྱི་ཐང་བདེ་བར་འདྲེན་པ་
ན་པ་ལ་དཀའ་
བ་ཅི་ཡང་མེད། དཔེ་དེ་བཞིན་དུ་རང་ཅག་རྣམས་ཀྱི་རྟེན་ཟངས་ཀྱི་ཕ་བོང་འདྲ་བ་
དེ་ངན་སོང་གི་གཡང་ས་ནས་ལན་ཅིག་ཐར་ཏེ་དལ་འབྱོར་རི་སྐེད་དུ་སླེབས་པ་འདི་
སླར་ཡང་གཡང་དུ་མི་སྒྲིལ་པར་གྱེན་དུ་འདྲེན་གང་ཐུབ་དང་། ཇི་སྟེ་གྱེན་དུ་འདྲེན་
མ་ཐུབ་ཀྱང་ཐུར་དུ་མ་གཤོར་བར་བྱེད་པའི་དུས་ཡིན། གྱེན་དུ་འདྲེན་པ་ཡང་
ཚོགས་སྦྱོར་གྱི་ས་ནས་ཡིན་པས། དེ་ལྟར་དྲངས་ཏེ་མཐོང་ལམ་རི་རྩེ་དང་འདྲ་བ་
དེར་སླེབ་ན་ཕ་རོལ་ཐར་པ་དང་ཐམས་ཅད་མཁྱེན་པའི་ཐང་བདེ་བར་འདྲེན་མི་
དགོས་པར་རང་ཤུགས་ཀྱིས་འགྲིལ་ཡོང་གསུངས། བདེ་འགྲོའི་རྟེན་འདིར་ཆོས་
ཞིག་མ་བྱས་ན་ངན་འགྲོར་སྐྱེས་དུས་ཆོས་ཤེས་ཀྱང་བྱ་དབང་མེད་དོ། སྔར་ཡོད་
མདོའི་གནས་བརྟན་ཞིག་ཡི་དྭགས་སུ་སྐྱེས་ཏེ་མི་ཁོག་ཏུ་བརླམས་ནས་ཆོས་མང་པོ་
ཤོད་པ་ལ། ད་ཁྱོད་ཀྱིས་ཆོས་ཤེས་པ་དེ་བྱེད་དགོས་པས། དེ་ན་རེ། སྔར་མིའི་
དུས་སུ་ཆོས་མ་བྱས་པར་ད་ཆོས་བྱེད་འདོད་ཀྱང་བྱ་དབང་རང་མི་འདུག་ཟེར། དེ་
བཞིན་དུ་སྤྱོད་འཇུག་ལས། ཤིན་ཏུ་རྙེད་དཀའ་ཕན་པའི་ས། ། ཅི་ཞིག་ལྟར་ཏེ་
རྙེད་གྱུར་ནས། ། བདག་ཉིད་ཤེས་དང་ལྡན་བཞིན་དུ། ། ཕྱིར་ཡང་དམྱལ་བ་དེར་
ཁྲིད་ན། ། སྔགས་ཀྱིས་རྨོངས་པར་བྱས་པ་བཞིན། ། བདག་ལ་འདིར་སེམས་མེད་
དུ་ཟད། ། ཅིས་རྨོངས་བདག་ཀྱང་ མ་ཤེས་ཏེ། ། བདག་ གི་ ཁོང་ན་ ཅི་ ཞིག་
159



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཡོད། ། ཅེས་གསུངས་པ་ཡང་བསམ་དགོས་གསུངས། ཡང་ད་རེས་ཆོས་སྤྱི་དང་
ཁྱད་པར་ལས་འབྲས་ལ་ཡིད་ཆེས་ནས་སྡིག་པ་ལ་འཛེམ་པ་གལ་ཆེ་སྟེ། དེ་ནི་མདོ་
ལས། མི་ཞིག་གིས་འཛམ་བུ་གླིང་གི་མཚོན་པའི་སེམས་ཅན་ཐམས་ཅད་ཀྱི་མིག་
གཉིས་ཀ་བཏོན་ནས་བཙོན་དུ་བཟུང་ན་དེ་སྡིག་པ་ཆེའམ། དེ་ལ་མི་གཞན་ཞིག་
གིས་ཐམས་ཅད་བཙོན་ནས་བཏོན་ཏེ་མིག་གཉིས་ཀ་བྱིན་པར་གྱུར་ན་དེ་བསོད་
ནམས་ཆེའམ། དེ་ལས་ཀྱང་ལས་ལ་འབྲས་བུ་ཡོད་པར་བལྟས་ནས་ཇི་ལྟ་བ་བཞིན་
འཛེམ་པར་བྱས་ན། ཞིང་དང་བསམ་པ་དང་རྟེན་དང་དངོས་པོ་དང་དུས་ཀྱི་སྒོ་
ནས་ཆེས་ཕུལ་དུ་ཕྱིན་པའོ། ཞེས་གསུངས་པ་ལྟར་ཕན་ཡོན་ཚད་མེད་པ་ཡོད་པ་ལ་
ཡིད་ཆེས་པར་བྱས་ལ་ལག་ཏུ་ལེན་དགོས་ཏེ། དེ་ཡང་ཞིང་བླ་མ། བསམ་པ་བྱང་
ཆུབ་ཀྱི་སེམས། རྟེན་རང་ཉིད་སྡོམ་པ་དང་ལྡན་པ་དངོས་པོ་ཆོས་ཀྱི་སྦྱིན་པ་ཟ
ཟིང་མེད་པ། དུས་བསྟན་པ་ལ་སྐྱོན་ཡོད་པའི་དུས་སུ་ཕན་ཡོན་ཆེ་བ་ཡིན། ཕྱི་མ་
འདིའི་ཤེས་བྱེད་ནི། བཅོམ་ལྡན་འདས་ཀྱིས། བྱང་ཤར་གྱི་སངས་རྒྱས་དབང་
ཕྱུག་རྒྱལ་པོའི་ཞིང་དུ་ཚུལ་ཁྲིམས་ཡོངས་རྫོགས་བསྲུངས་པ་ལས་ཞིང་འདིར་བསླབ་
པ་སྣ་གཅིག་བསྲུངས་པ་ཕན་ཡོན་ཆེ་བར་གསུངས་པས་འདིར་ཡང་སྟོན་པ་ཞལ་
བཞུགས་དུས་བསླབ་པ་ཡོངས་རྫོགས་བསྲུངས་པ་ལས། དེང་སང་དུས་ངན་པའི་
མཐའ་འདིར་བསླབ་པ་སྣ་གཅིག་བསྲུངས་པ་ཕན་ཡོན་ཆེ་བར་རིགས་པས་འགྲུབ་པ་
ཡིན་གསུངས། དལ་འབྱོར་རྙེད་དཀའ་ བའི་ སྐབས་ སུ། ལུང་གི་སྒོ་ནས་ རྙེད་
དཀའ་བ། རིགས་པའི་སྒོ་ནས་རྙེད་དཀའ་བ། དཔེའི་སྒོ་ནས་རྙེད་དཀའ་བ་
གསུམ། དང༌ པོ་ ལ། བཀའ་ ལས་ གསུངས་ ཚུལ་ དང༌། བསྟན་ བཅོས་ ལས་
གསུངས་ཚུལ་གཉིས། དང་པོ་ནི། ཤེར་ཕྱིན་གྱི་མདོ་ལས། མིར་གྱུར་པ་ནི་རྙེད་
པར་དཀའོ། དལ་བ་ཕུན་སུམ་ཚོགས་པ་ནི་རྙེད་པར་དཀའོ། ཞེས་གསུངས་པ་
དང་། སོ་ཐར་གྱི་མདོ་ལས། སངས་རྒྱས་ཞེས་བྱའི་སྒྲ་འདི་ཡང༌། ། འཇིག་རྟེན་
160



ཉིན་བཅུ་གཉིས་པ།
དག་ན་ཤིན་ཏུ་དཀོན། ། མི་ཉིད་རྙེད་པ་ཤིན་ཏུ་དཀའ། རབ་ཏུ་བྱུང་བའང་ཤིན་
ཏུ་དཀོན། ། ཞེས་དང་། ཆོས་བསྒྲགས་ཀྱི་མདོ་ལས། དགེ་སློང་དག་ཤེས་པ་ནི་
འགྲིབ། སྲོག་ནི་ཆད། ཚེའི་འདུ་བྱེད་ནི་འདོར། སྟོན་པའི་བསྟན་པ་ཡང་ངེས་
པར་འཇིག་པར་འགྱུར་ན། ཅིའི་ཕྱིར་བརྩོན་འགྲུས་དང་བརྟུལ་བ་བརྟན་པོས་སྒྲུབ་
པར་མི་བྱེད། མིའི་ལུས་ནི་ཤིན་ཏུ་རྙེད་པར་དཀའ་ན། དེ་ཐོབ་ནས་དེ་རྙེད་པའི་
རྒྱལ་བའི་བསྟན་པ་ལ་རབ་ཏུ་བྱུང་བ་ཡང་རྙེད་ནས་ཐར་པའི་དོན་དང་མི་མཐུན་པ་
དག་གིས་བསླུས་ཏེ་སྡུག་བསྔལ་བར་གྱུར་ཏ་རེ་དགེ་སློང་དག་སྲོག་དང་བྲལ་ཤིང་ཤི་
བ་ནི་སླ་ཡི། ཚུལ་ཁྲིམས་ཉམས་ཤིང་ཞིག་པས་ནི་དེ་ལྟ་མ་ཡིན་ནོ། དེ་ཅིའི་ཕྱིར་ཞེ་
ན། སྲོག་དང་བྲལ་ཞིང་ཤི་བས་ནི་ཚེ་འདི་ཉིད་ཀྱི་སྐྱེ་བ་ཟད་པར་འགྱུར་གྱི། ཚུལ་
ཁྲིམས་ཉམས་ཤིང་ཞིག་པས་ནི་སྐྱེ་བ་འབུམ་ཕྲག་བརྒྱའི་བར་དུ་རིགས་དང་བྲལ་ཞིང་
བདེ་བ་སྤངས་ཏེ་རྣམ་པར་ལྟུང་བ་ཆེན་པོ་ཉམས་སུ་མྱོང་བར་འགྱུར་རོ། ཞེས་
གསུངས་པ་ལྟར་བསམས་དགོས་གསུང་ངོ༌།། །།
161



ཉིན་བཅུ་གསུམ་པ།
སློབ་དཔོན་ཆེན་པོ་ཀླུ་སྒྲུབ་ཀྱིས་རྒྱལ་པོ་བདེ་སྤྱོད་བཟང་པོ་ལ་སྤྲིངས་པའི་
བཤེས་སྤྲིངས་ལས། གང་ཞིག་གསེར་སྣོད་རིན་ཆེན་སྤྲས་པ་ཡིས། ། ངན་སྐྱུགས་
འཕྱག་པར་བགྱིས་པ་དེ་བས་ཀྱང་། ། གང་ཞིག་མི་རུ་སྐྱེས་ནས་སྡིག་པའི་ལས།
བགྱིད་པ་དེ་ནི་ཆེས་རབ་བླུན་པ་ལགས། ། ཞེས་པའི་ལུང་འདྲེན་དང་བཅས་སྔོན་
འགྲོའི་གསུང་བཤད་དང་། དེ་ནས་ཁ་སང་གི་ལྗགས་བཤད་ལ་བསྐྱར་བཤད་ཀྱི་
སྐབས། ཆོས་བྱེད་པ་ལ་ཡིད་སྐྱོ་བ་ཡོད་པ་ཞིག་དགོས་ལ། དེ་ནི་རང་ཅག་འཛམ་བུ་
གླིང་པ་ལ་ཡོད་བ་འདྲ་བ་གཞན་ལ་མེད་དེ། རང་ཅག་ལ་ལོངས་སྤྱོད་ཆེ་མ་དྲགས་
པས་སྐྱོ་བ་དང༌། ཚེ་རིང་མ་དྲགས་པས་སྐྱོ་བ་གཉིས་ཚང་ཡོད། དེ་ལྟར་ཚང་བའི་
དུས་འདིར་སེམས་ལ་སྐྱོ་བ་སྐྱེ་བ་ཞིག་མ་བྱུང་ན་པོ་ཏོ་བས། ད་ལྟ་རང་ཅག་གིས་དལ་
འབྱོར་གྱི་ཆོས་སྐོར་བཤད་པ་འདི་གང་དང་འདྲ་ན་བྱིས་པའི་ཀ་ཁ་དང་འདྲ། དལ་
འབྱོར་རྙེད་དཀའ་འདི་ཡང་ཐམས་ཅད་ཀྱིས་མང་དུ་སྨྲ་སྟེ། སེམས་ངོ་མ་འཕྲོད་
པས་ལན་གསུངས་པ་ལྟར། དཔེར་ན་བྱིས་པའི་ཀ་ཁ་རྒྱུན་རིང་ཀློག་ནས་རང་རེ་
ལས་མགྱོགས་པར་འདོན་ཐུབ་ཀྱང་ཡི་གེ་རེ་རེ་ནས་མཛུབ་མོ་འཛུགས་རྒྱུ་མེད་པ་ལྟ་
བུར་རང་ཅག་ཀྱང་འགྲོ། དེ་གང་གིས་ལན་ན་ཆོས་དང་སེམས་མ་འཕྲོད་པས་ལན་
སྙམ་པ་བྱེད་དགོས། དལ་འབྱོར་འདི་ལ་དགེ་བཤེས་སྤྱན་སྔ་རིན་ཆེན་འདྲ་བ་
དགོས་ཏེ། ཁོང་གིས་ལོ་བཅུ་གསུམ་གྱི་བར་དུ་དལ་འབྱོར་འདི་བསྒོམ་པས་རྟོགས་
པ་ཁྱད་པར་ཅན་འཁྲུངས་ཏེ། ཤམ་ཐབས་ལ་ལྷན་པ་རྒྱག་འདོད་ཡོད་ཀྱང་དལ་
འབྱོར་རེ་དྲན་ནས་ལྷན་པ་མ་རྒྱབ་པར་སྒོམ་རང་མཛད་པས་ཤམ་ཐབས་ཧྲུལ་པོར་
སོང་བ་ན་རྣལ་འབྱོར་རྣམ་པས་ལྷན་པ་མཛད་པར་བསྐུལ་བས་ཀོ་བའི་ལྷན་པ་རྒྱབ་
162



ཉིན་བཅུ་གསུམ་པ།
པར་རྟེན་སྤྱན་སྔ་ཀོ་ཤམ་ཅན་དུ་གྲགས། འབྲོམ་གྱིས་ཀྱང་ཁོང་ལ་དལ་བ་འབྱོར་པ་
མིའི་ལུས་ཐོབ་པ་དྲན་ནམ་ཞེས་ཡང་ཡང་གསུང་བ་ཡིན་འདུག་སྙམ་དུ་བསམས་
གསུངས། ཡང་ཐུན་སྐྱོང་བའི་སྐབས་བདེ་ལམ་ལྟར་བྱེད་ན། སྔར་བཤེས་གཉེན་
བསྟེན་ཚུལ་གྱི་སྐབས་སུ་བླ་མ་རྣམས་གསལ་བཏབ་ཡོད་ན་དེ་དག་ཐམས་ཅད་རྩ་བའི་
བླ་མ་ལ་ཚུར་བསྟིམ་སྟེ་རྩ་བའི་བླ་མ་དེ་ཉིད་རང་གི་སྤྱི་བོར་རང་དང་ཁ་ལྟ་ཕྱོགས་
མཐུན་པར་བཞུགས་པར་མོས་ལ་བདུད་རྩི་འབེབས་སྦྱང་རང་བྱེད་དགོས་གསུངས།
ཡང་དགེ་བཤེས་སྣ་མོ་བའི་སློབ་མ་ཞིག་གིས་ངན་འགྲོའི་སྡུག་བསྔལ་ཇི་ཙམ་བསྒོམ་
ཀྱང་འཇིགས་སྣང་གི་རྟོགས་པ་ཅུང་ཟད་ཀྱང་མ་སྐྱེས་པར་སླར་ཡང་བཤེས་གཉེན་
བསྟེན་ཚུལ་ལ་ནན་ཏན་གྱི་སྒོ་ནས་བླ་མ་ལ་གསོལ་བ་དྲག་པོ་ཞིག་བཏབ་སྟེ་ངན་སོང་
གི་མེ་གསལ་བཏབ་པས་གསལ་བཏབ་པ་ཙམ་གྱིས་འཇིགས་སྣང་ཆེན་པོ་བསམ་གྱིས་
མི་ཁྱབ་པ་སྐྱེས་པ་ན་བླ་མ་ལ་ཡིད་ཆེས་ནས་ཕྱིན་ཆད་ངན་སོང་གི་མེ་ཡང་མི་དགོས་ལོ།
སྡིག་པ་ཟེར་བ་འདི་ཡང་མི་དགོས་ལོ། ཟེར་བ་བྱུང་གསུངས། ཡང་སྤྱིར་མི་ཁོམ་པ་
བརྒྱད་ཀྱི་ཡིན་པ་མེད་ཀྱང་རང་ཅག་གི་སེམས་ཀྱི་སྟེང་དུ་བརྒྱད་ཀའི་ས་བོན་ཚང་
ནས་ཡོད་དེ། བླ་མ་དང་དགེ་འདུན་སོགས་ཡོད་ཀྱང་དེ་དག་ལ་དག་སྣང་མེད་པས་
རང་མཐའ་འཁོབ་ཏུ་སྐྱེས་པ་དང་ཁྱད་མེད། མིག་སོགས་ལྔ་ཚང་ན་ཡང་དེ་དག་གི་
སྒོ་ནས་ཆོས་སྒྲུབ་པར་མི་བྱེད་པའམ། ཡང་ན་དད་སོགས་དབང་པོ་ལྔ་མ་ཚང་བས་
དབང་པོ་མ་ཚང་བར་ཡང་སོང་འ
ང་འདུག ཆོས་བྱས་ཁུལ་ཅུང་ཟད་བྱས་ཀྱང་འཇིག་
རྟེན་ཆོས་བརྒྱད་ཀྱི་དབང་དུ་སོང་བ་མ་གཏོགས་རྒྱལ་བའི་བཀའ་ལ་ཡིད་ཆེས་རྙེད་
ནས་ཆོས་རྣམ་དག་བྱས་པ་མེད་པས་ལོག་ལྟ་ཅན་དུ་ཡང་སོང་། རྒྱལ་བའི་བཀའ་
ཡོད་ཀྱང་དེ་ལ་བདག་གིས་ཐོས་བསམ་གྱིས་མ་ཞུགས་པས་རྒྱལ་བའི་བཀའ་མེད་པར་
ཡང་སོང་འདུག འདོད་ཆགས་ཆེ་བ་ནི་ཡི་དྭགས་དང་ཁྱད་པར་མི་འདུག ཁོང་
ཁྲོ་ཆེ་བ་ནི་དམྱལ་བ་པ་དང་ཁྱད་པར་མི་འདུག གཏི་མུག་ཆེ་བ་ནི་དུད་འགྲོ་དང་
163



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཁྱད་པར་མི་འདུག ཤེས་རབ་མེད་པའི་ཏིང་ངེ་འཛིན་རྐྱང་པ་ལ་རེ་བ་ནི་ལྷ་ཚེ་རིང་
པོ་དང་ཁྱད་པར་མི་འདུག་པས་དོན་ལ་ང་རང་མི་ཁོམ་པ་བརྒྱད་ཀའི་གཞི་མཐུན་ལྟ་
བུར་སོང་འདུག་ཨང་སྙམ་དུ་སྐྱོ་བ་སྒོམ་དགོས། ཡང་མཚམས་མེད་རང་གིས་མ་
བྱས་སྙམ་པ་ཡོང་སྟེ། ཉེ་བའི་མཚམས་མེད་འདི་ལ་ཐུགས་བསམ་ཞིག་དགོས་པ་
ཡོད། དེ་བཞིན་དུ་སོ་ཐར་གྱི་ལྟུང་བ་རྣམས་ལ་ཐུགས་བསམ་བཞེས་དགོས་པ་ཡོད་
དེ། དགེ་བཤེས་ཁམས་པ་ལུང་པས། སྔོན་ཆོས་ཕྲག་པར་བཀལ་བ་ཙམ་གྱིས་དགེ་
སློང་མི་ཡོང་། བསྲུང་རྒྱུ་སྣ་རེ་མེད་པའི་དགེ་སློང་མི་ཡོང་ཞེས་གསུངས་པ་དང་།
སངས་རྒྱས་ཀྱིས་ཀྱང་། དགེ་སློང་དག་བུད་མེད་ལ་དངོས་སུ་འཁྲིག་པ་དང་ལོངས་
མི་སྤྱོད་ཀྱང་། ཕག་ཏུ་བུད་མེད་ཀྱི་སྐད་སྙན་པ་ཡིད་ལ་བྱས་ནས་བདག་གིར་བྱེད་པ་
དང༌། བུད་མེད་ཀྱི་ཡན་ལག་དང་ལག་པ་ཙམ་ཡིད་ལ་བྱས་ནས་བདག་གིར་བྱེད་པ་
དེ་ནི་ཚངས་པར་སྤྱོད་པ་ཡིན་པར་ང་མི་སྨྲའོ། དགེ་སློང་ཡིན་པར་ང་མི་སྨྲའོ། ཞེས་
གསུངས། འདིའི་ཕག་ཏུ་ནི་ལྐོག་ཏུ་ཞེས་པའི་དོན་ཡིན་པས་འདི་ལ་ཐུགས་བསམ་
ལེགས་པར་བཞེས་དགོས་གསུངས། ཡང་རང་ཅག་གི་ལུགས་སྲོལ་གང་ཡིན་པ་དེ་
གཙང་མར་འཛིན་དགོས་ཏེ། སྔོན་རྒྱ་གར་དུ་ཕྱི་ནང་གི་དགེ་བསྙེན་གཉིས་མཉམ་
དུ་བྱུང་བ་ན་ཕྱི་པའི་དགེ་བསྙེན་གྱིས་ནང་བའི་དགེ་བསྙེན་ཕྱི་པའི་ལྷ་རྟེན་ཡོད་ས་
གསུམ་དུ་འཁྲིད་ནས་དབང་ཕྱུག་ཆེན་པོ་ལ་ཕྱག་འཚོལ་བྱས་པས། ང་དེ་ལ་ཕྱག་མི་
འཚལ་དེ་ནི་ས་རྡོ་དང་འདྲ་བྱས། ནམ་ཞིག་ན་ནང་པའི་དགེ་བསྙེན་གྱིས་ཕྱི་པའི་
དགེ་བསྙེན་དེ་རྡོ་རྗེ་གདན་དུ་འཁྲིད་པ་ན་དེ་ཐག་རིང་བས་མཚམས་ཤིག་ན་ཕྱི་བའི་
དགེ་བསྙེན་དེ་རྐང་པ་ན་ཟེར་བ་ལ་ད་དུང་ཕྱིན་ན་ཁྱོད་ལ་ཕན་པའང་སྲིད་བྱས་ནས་
འཁྲིད་པས། ཕྱི་བའི་དགེ་བསྙེན་དེས་ད་རེས་ཕྱག་མི་འཚལ་སྙམ་སྟེ་བསྒྲིམས་ནས་
ཕྱིན་ཀྱང་། སངས་རྒྱས་ཀྱི་བྱིན་རླབས་ཀྱིས་རྡོ་རྗེ་གདན་གྱི་སྒོའི་ནང་དུ་སླེབ་པ་དང་
ཁོའི་རྐང་པ་ན་བ་ཡང་དྲག བྱང་ཆུབ་ཆེན་པོར་གྲགས་པའི་རྡོ་སྐུ་རང་བྱོན་གྱི་ཞལ་
164



ཉིན་བཅུ་གསུམ་པ།
མཇལ་བ་ན་དེ་དབང་ཕྱུག་ཆེན་པོར་མཐོང་སྟེ་དེ་མ་ཐག་ཏུ་ཕྱག་བཙལ་མཆོད་པ་
ཕུལ་ནས་བལྟས་པས་ཐུབ་པའི་སྐུར་འདུག་པ་མཐོང༌། དེ་ནས་ནང་པའི་དགེ་
བསྙེན་གྱིས། ཁྱོད་ཀྱིས་སྟོན་པ་ལ་ཕྱག་བཙལ་བས་ད་ཁྱོད་རང་ཕྱི་པ་དང་ནང་པའི་
གཞི་མཐུན་མི་ཡོང་། དེ་བས་ད་ནང་པ་བྱེད་དགོས་བྱས་ཏེ་ནང་པའི་སྒོར་བཅུག་
པས་ནང་པའི་དགེ་བསྙེན་ཆེན་པོ་ཞིག་བྱུང་བ་ཡིན། རང་ཅག་ཀྱང་དགེ་བསྙེན་སྔ་
མ་དེ་འདྲ་བ་བྱེད་དགོས་ གསུངས། ཡང་ དལ་ འབྱོར་དོན་ཆེ་ བ་ བསམ་ པ་ ལ།
གནས་སྐབས་ལ་ལྟོས་ཏེ་དོན་ཆེ་བར་བསམས་པ་དང་། མཐར་ཐུག་ལ་ལྟོས་ཏེ་དོན་
ཆེ་བར་བསམ་པ་གཉིས་ཡོད། དང་པོ་མངོན་མཐོ་སྒྲུབ་པ་ལ་དོན་ཆེ་སྟེ། མངོན་
མཐོའི་རྟེན་ཐོབ་པའི་རྒྱུ་ཚུལ་ཁྲིམས། ལོངས་སྤྱོད་ཕུན་སུམ་ཚོགས་པའི་རྒྱུ་སྦྱིན་པ།
གཟུགས་ཕུན་སུམ་ཚོགས་པ་སུས་བལྟས་ཀྱང་ཡིད་དུ་འོང་བ་ཇོ་བོ་རྗེ་ལྷ་གཅིག་འདྲ་
བའི་རྒྱུ་བཟོས་པ། མངོན་མཐོའི་རྟེན་དེར་གང་བརྩམས་པའི་བྱ་བ་མཐར་ཕྱིན་པའི་
རྒྱུ་བརྩོན་འགྲུས་རྣམས་ཀྱང་ད་ལྟའི་རྟེན་འདིས་སྒྲུབ་ནུས་པ་འདྲ་བ་གཞན་གང་གིས་
ཀྱང་སྒྲུབ་པར་མི་ནུས། དེའི་ནང་ནས་ཀྱང་དབུ་མ་འཇུག་པར། མངོན་མཐོའི་རྒྱུ་
ནི་ཚུལ་ཁྲིམས་ལས་གཞན་མེད། ། ཅེས་ཐག་བཅད་པ་ལྟར། གང་བསྲུང་ན་མངོན་
མཐོའི་རྟེན་འདི་ཐོབ་ལ་གང་མ་བསྲུང་ན་མི་ཐོབ་པར་ངེས་པའི་ཚུལ་ཁྲིམས་རྣམ་པར་
དག་པ་ཡང་རང་གི་མ་བསྲུངས་པ་མ་གཏོགས་རྟེན་འདིས་བསྲུང་ནུས་ཏེ། མགོན་
པོ་ཀླུ་སྒྲུབ་ཀྱིས། སྦྱིན་པ་བཤན་པ་དག་ཀྱང་གཏོང༌། ། རིགས་ངན་དག་ཀྱང་
གཏོང་བར་བྱེད། ། གང་ཡང་རུང་བས་ཚུལ་ཁྲིམས་ནི། ། ཞེས་གསུངས་པ་ལྟར་
ཡིན། དེ་ལྟར་དལ་འབྱོར་དོན་ཆེ་བ་དང་རྙེད་དཀའ་བར་བསམ་པ་འདི་གཉིས་
མདོར་བསྡུས་ནས་སྒོམ་བདེ་བར་བྱེད་ན། ལུས་རྟེན་འདི་གནས་སྐབས་ལ་ལྟོས་ནས་
དོན་ཆེ་སྟེ། སྡོམ་པ་སོགས་ཚུལ་ཁྲིམས་ལེན་ཅིང་བསྲུང་བས་རྟེན་གྱི་སྒོ་ནས་སྟོབས་
ཆེ་བའི་ཕྱིར། མཐར་ཐུག་ལ་ལྟོས་ནས་དོན་ཆེ་སྟེ། བྱང་ཆུབ་ཀྱི་སེམས་སྒོམ་པ་
165



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
།
སོགས་བསམ་པའི་སྒོ་ནས་སྟོབས་ཆེ་བའི་ཕྱིར། སྙིང་པོ་ལེན་འདོད་སྐྱེ་པའི་བསམ་
པ་བཞི་ཡོད་དེ། བདེ་འགྲོར་སྐྱེས་ཀྱང་དུད་འགྲོ་དང་འདྲ་བར་བསམ་པ། རིག་
སྔགས་ཀྱིས་ཤིན་ ཏུ་རྨོངས་པར་བྱས་པར་བསམ་པ། རིན་པོ་ཆེའི་གླིང་ནས་ལག་
སྟོང་དུ་སླར་ཡང་ངན་སོང་གི་སྡུག་བསྔལ་མི་བཟད་པ་མྱོང་དགོས་པར་བསམ་པ།
སླར་ཡང་དལ་འབྱོར་ལ་སྙིང་པོ་ལེན་པར་བསྐུལ་བ་དཔེ་དང་བཅས་ཏེ་བསམ་པའོ།
དང་པོའི་སྒྲུབ་བྱེད་ནི་སློབ་སྤྲིངས་ལས། ཇི་ལྟར་གླང་པོ་ཁྲོན་ཟབ་ཁ་ནས་འཁྲུངས་
པ་ཡིས། ། ཞེས་སོགས་ཚིགས་བཅད་གཅིག་སྔོན་ནས་དྲངས་ཟིན་པ་དང༌། བསམ་
པ་གཉིས་པའི་ལུང་ནི་སྤྱོད་འཇུག་ལས། ཤིན་ཏུ་རྙེད་དཀའ་ཕན་པའི་ས། ། ཅེས་
སོགས་ཚིགས་བཅད་གཉིས་ཁ་སང་ཞུས་པ་ལྟར། རང་ཉིད་རིག་སྔགས་ཀྱིས་རྨོངས་
པར་བྱས་ཏེ་སེམས་མེད་པ་ལྟར་གྱུར་པའམ། ཡང་ན་ངའི་ཁོག་པའི་ནང་འདིར་ཅི་
འདྲ་ཞིག་ཡོད། བདག་རིག་སྔགས་ཀྱིས་རྨོངས་པར་བྱས་པ་ཙམ་དྲག་སྟེ། རྨོངས་
པར་བྱས་པ་དེ་བདག་གིས་མ་ཤེས་པ་འདི་རང་སྡུག་སྙམ་པ་དགོས། བསམ་པ་
གསུམ་པའི་ལུང་ནི། སློབ་དཔོན་དཔའ་བོས། དེ་དག་འཇིག་རྟེན་ཕ་རོལ་ཏུ། །
མི་བཟད་མྱ་ངན་ཁང་པར་འཇུག ། རིན་ཆེན་གླིང་ཕྱིན་ཚོང་པ་ནི། ། ལག་པ་སྟོང་
པས་རང་ཁྱིམ་བཞིན། ། ཞེས་གསུངས། བསམ་པ་བཞི་པའི་ལུང་ནི། སྤྱོད་
འཇུག་ལས། འདི་ལ་གླ་རྔན་བྱིན་ནས་ནི། ། ད་ནི་རང་གི་དོན་བྱེད་ཆུག ། ཕན་
པ་མེད་པར་འདི་ལ་ནི། ། ཐམས་ཅད་སྦྱིན་པར་མི་བྱའོ། ། ཞེས་དལ་འབྱོར་གྱི་
རྟེན་འདི་ལ་ཁ་ཟས་སོགས་ཀྱི་གླུ་དང་རྔན་པ་བྱིན་ནས་ང་རང་གི་དོན་ལེགས་པོ་ཞིག་
བྱེད་དུ་ཆུག དེ་ཡང་རང་གི་ལོངས་སྤྱོད་སོགས་གང་བྱུང་བྱུང་ཐམས་ཅད་སྦྱིན་པར་
མི་བྱའོ། ཞེས་གསུངས་པ་དང༌། དཔེ་དང་བཅས་ཏེ་བསམ་པ་ཞེས་པའི་དཔེ་ལ།
པོ་ཏོ་བའི་དཔེ་ཆོས་ལས། སྲིན་བུས་ཕྱག་འཚལ་རྐྱང་ལ་ཞོན། ། གཙང་པའི་ཉ་
དང་སྣེའུ་ཟན། ། ཞེས་དཔེ་བཞི་གསུངས་ཏེ། སྲིན་བུས་ཕྱག་འཚལ་ནི། ད་ལྟ་
166



ཉིན་བཅུ་གསུམ་པ།
རང་ཅག་གི་མདུན་དུ་ས་འདི་ལ་སེར་ཁ་ཞིག་གས། དེ་ནས་འབུ་ཞིག་ཀེར་ཏེ་དོན་
ནས་ཐལ་མོ་སྦྱར་ཏེ་སངས་རྒྱས་ལ་ཕྱག་འཚལ་ལོ་ཟེར་ནས་ཕྱག་བཙལ་ན་དེ་ངོ་
མཚར་མི་ཆེའམ། དེ་བཞིན་དུ་རང་རེ་མའི་མངལ་སྒོ་སེར་ཁ་འདྲ་བ་དེ་ནས་ཐོན་ཏེ་
ཤའི་འབུ་འདྲ་བ་ཞིག་ཡིན་པ་ལ། དེ་ཡར་ལང་བ་ཡང་ངོ་མཚར་ཆེ། དེ་ལས་ཐལ་
མོ་སྦྱོར་བ་ངོ་མཚར་ཆེ། དེ་ལས་ཕྱག་འཚལ་བ་ཡང་ངོ་མཚར་ཆེ་བ་ཡིན་པས་ད་རེས་
ལན་ཅིག་པོ་འདི་ལ་ཆོས་བྱེད་དགོས། རྐྱང་ལ་ཞོན་ཞེས་པའི་དཔེ་ནི། གྲུ་གུ་ཞ་བོས་
རྐྱང་ལ་ཞོན། ། ཞེས་པ་ཡིན་ཏེ། སྔར་འཕན་ཡུལ་དུ་གྲུ་གུ་ཞ་བོ་ཞེས་པ་ཞིག་ཡོད་པ་
དེ་གྲོག་པོའི་འགྲམ་ཞིག་ཏུ་བསྡད་པས་དེའི་འོག་ཏུ་རྐྱང་ཞིག་ཡོད་པ་ཁོས་མཐོང་སྟེ་
ངས་འདི་ལ་ཞོན་སྙམ་ནས་བཞོན་པ་ན་རྐྱང་དེས་རི་བརྒྱུག་ཀླུང་བརྒྱུག་བྱས་ཀྱང་།
ཁོས་རྐྱང་གི་ཟེ་བར་འཆང་སྟེ་མ་གློད་པས་ནམ་ཞིག་ན་ཁོས་རྐྱང་གི་ཚོད་ཐིག་སྟེ་གླུ་
བླངས་པ་མི་གཞན་གྱིས་ཐོས་ནས། ཁྱོད་གླུ་ལེན་པ་སྨྱོའམ། རྐྱང་གིས་ཕངས་ཡོང་
བྱས་པས་ཁོ་ན་རེ། ང་གྲུ་གུ་ཞ་བོ་རྐྱང་ལ་ལན་ཅིག་ཞོན་རྒྱུ་བྱུང་པའི་དུས་སུ་གླུ་མི་
ལེན་ན་ག་དུས་ལེན་ཟེར། དེ་བཞིན་དུ་ང་རང་ཚོ་དལ་འབྱོར་ལན་ཅིག་ཐོབ་དུས་
འདིར་ཆོས་མི་བྱེད་ན་གང་དུ་བྱེད་སྙམ་དུ་བསམ་དགོས། གཙང་པའི་ཉ་ཞེས་པ།
སྔོན་གཙང་པའི་ཚོང་དཔོན་ཞིག་གིས་ཉ་ཤ་ཟོས་པས་ཞིམ་པོ་བྱུང་བ་ན་མང་དུ་ཟོས་
པས་སྐྱུག་པ་སྐྱུགས་གྲབས་བྱས་ པར་ ཁོ་ རང་ གི་སྐེ་ལྷམ་སྒྲོག་ གིས་ བསྡམས་ པས།
ཁྱོད་སྐེ་བསྡམ་པ་སྨྱོའམ་བྱས་པ་ལ། ངའི་ཉ་ཤ་ཞིམ་པོ་དེ་སྐྱུགས་ན་འཕངས་ཟེར་བ་
ལྟར། ང་རང་ཚོས་ཀྱང་ད་ལམ་དཔེ་ཆ་འཛིན་སྐྱོང་སོགས་དང་། ཁ་འདོན་དགེ་
སྦྱོར་སོགས་དགེ་བའི་ཆ་ཅུང་ཟད་ཡོད་པ་རྣམས་མ་སྐྱུགས་པ་བྱས་ཏེ། ཀུན་སློང་ལ་
བཟོ་བཅོས་རེ་བྱེད་དགོས་ན་བྱ་བའི་དུས་ཡིན། སྣེའུ་ཟན་ཞེས་པ་འཕན་ཡུལ་ལ་སྣེ་
ཟན་ཞེས་པ་ཞིག་ཟ་རྒྱུ་ཡོད་འདུག་པར། ཕ་མ་བུ་གཅིག་པ་ཞིག་ཡོད་པ་དེས་སྣེ་ཟན་
ཕོར་པའི་ནང་དུ་བགོས་པ་ན། བུ་དེས་དྲན་རྒྱུ་རྒོད་པོ་བྱས་ནས་ཕ་མ་གཉིས་ཀྱི་སྐལ་
167



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་
རྒྱ་མཚོའི་འཇུག་ངོགས།
པ་ནས་ཟས་ཁོ་རང་གི་སྐལ་བ་དེ་རྒྱབ་ཏུ་སྦས་ནས་བཞག་པ་ཁྱིས་ཁྱེར། དོ་རེས་ཁོ་
རང་གི་སྐལ་བ་དེ་འཚོལ་དུ་ཕྱིན་པ་ན་མ་རྙེད་པར་ངུས་པས་ཕ་མ་སོགས་ཀྱི་མ་ངུ་བྱས་
པ་ལ། རྒྱ་མ་ལན་གཅིག་གི་སྣེ་ཟན་དེ་ཁྱིས་ཁྱེར་དུས་མི་ངུ་ན་ག་དུས་ངུ་བྱས་པ་ཡིན།
དེ་བཞིན་དུ་ང་ད་རེས་དལ་འབྱོར་ལན་ཅིག་ཐོབ་པའི་དུས་འདིར་ཆོས་རྣམ་དག་མི་
བྱེད་ན་ག་དུས་བྱེད་སྙམ་པ་དགོས་གསུངས། ཡང་སྟོན་པས་འཁོར་ལོས་བསྒྱུར་བའི་
རྒྱལ་པོ་དུང་གི་ལོ་རྒྱུས་མང་པོ་གསུངས་པས། དགེ་སློང་ཞིག་གིས་ང་ཡང་དེ་ལྟ་བུའི་
རྒྱལ་པོ་ཞིག་ཏུ་སྐྱེ་བར་ཤོག་བྱས་པ་ན་སྟོན་པས་དགེ་སློང་དེ་ལ་སྨད་པར་མཛད་པ་
ལྟར། རང་ཅག་གིས་དགེ་བ་ཇི་སྙེད་བྱས་པ་ཕལ་ཆེར་ཡང་བཀྲ་ཤིས་དང་དགེ་
མཚན་གྱི་དགེ་བ་ཡིན། བཀྲ་ཤིས་དང་དགེ་མཚན་གྱི་དགེ་བ་ཞེས་པ་ཡང་ཚེ་འདིའི་
རིམ་གྲོ་སོགས་ཀྱི་ཕྱིར་བྱས་པའི་དགེ་བ་ལ་ཟེར་གསུངས། དལ་འབྱོར་རྙེད་དཀའ་
བ་བསམ་པ་ལ། རྒྱུའི་སྒོ་ནས་རྙེད་དཀའ་ཚུལ། འབྲས་བུའི་སྒོ་ནས་རྙེད་དཀའ་
ཚུལ། དཔེའི་སྒོ་ནས་རྙེད་དཀའ་ཚུལ་གསུམ། དང་པོ་ནི། དལ་འབྱོར་རྒྱུའི་སྒོ་
ནས་རྙེད་དཀའ་སྟེ། དེ་ནི་རྒྱུ་དགེ་བ་ལས་འབྱུང་ལ། དགེ་བ་ཕར་བཞག་སྡིག་སྤྱོད་
ཤིན་ཏུ་མང་བའི་ཕྱིར་དང༌། སྡིག་སྤྱོད་གཅིག་ཡིན་ཀྱང་ཤིན་ཏུ་སྟོབས་ཆེ་བའི་ཕྱིར་
དང༌། སྡིག་པ་ལ་གཉེན་པོ་མེད་པའི་ཕྱིར་དང་། སླར་ཡང་སྡིག་པ་རྒྱུན་མི་འཆད་
པའི་ཕྱིར་ཞེས་རྒྱུ་མཚན་བཞི་འགོད། རྒྱུ་མཚན་དང་པོའི་སྒྲུབ་བྱེད་ཀྱི་ལུང་ནི་བཞི་
བརྒྱ་པ་ལས། ཕལ་མོ་ཆེར་ནི་མི་རྣམས་ནི། ། ཞེས་སོགས་དང༌། སྤྱོད་འཇུག་ལས།
བདག་གི་སྤྱོད་པ་འདི་འདྲས་ནི། ། ཞེས་སོགས་སྔར་ཞུས་ཟིན་པ་དང་། ཕུ་ཆུང་
བས། ང་ ཅག་ལ་ སངས་རྒྱས་ཀྱིས་ལུང་བསྟན་བཟང་པོ་ མི་ གདའ་ ཡི་ གསུངས།
ལུང་བསྟན་གང་འདུག་ཞུས་པས། སྙིགས་མའི་དུས་ཀྱི་དགེ་སློང་རྣམས་བྱེ་མའི་སྒྲོ་
བ་ཁ་ཐུར་དུ་བལྟས་པ་ལྟ་བུ་འདུག་གི་གསུངས། བྱེ་མའི་སྒྲོ་བ་ཞེས་པ་བྱེ་མས་
བརྒྱངས་པའི་རྐྱལ་པ་ལ་བྱེད། དེའི་ཁ་ཐུར་དུ་བལྟས་པ་སྟེ་ཁ་བུབ་སློག་ན། ཚེམ་
168



ཉིན་བཅུ་གསུམ་པ།
བུའི་གསེབ་ཙམ་ལ་བྱེ་མ་ཅུང་ཟད་རེ་བསྡད་ན་མ་གཏོགས་གཞན་ཐམས་ཅད་དོན་
ནས་འགྲོ། དེ་བཞིན་དུ་རང་ཅག་ལ་དགེ་བ་ཡོད་ཀྱང་མེད་ལ། ཅུང་ཟད་ཡོད་ཀྱང་
ཁྲོང་ཁྲོ་དང་ལོག་ལྟ་སོགས་ཀྱིས་བཅོམ་ནས་དམིགས་བསལ་ཅན་གྱི་དགེ་བ་རེ་གཉིས་
མ་གཏོགས་མི་སྡོད་པ་ཡིན། ལྟུང་བའི་སྒོ་ཡང་མང་སྟེ། མི་ཤེས་པ་ལྟུང་བ་འ་
བ་འབྱུང་
བའི་སྒོ། མ་གུས་པ་ལྟུང་བ་འབྱུང་བའི་སྒོ། བག་མེད་པ་ལྟུང་བ་འབྱུང་བའི་སྒོ།
ཉོན་མོངས་མང་བ་ལྟུང་བ་འབྱུང་བའི་སྒོ་བཞི་ཡོད་པས་དེ་ཚོའི་དབང་གིས་ལྟུང་བ་
ཤིན་ཏུ་མང་བའི་ཕྱིར། རྒྱུ་མཚན་གཉིས་པ་སྡིག་པ་སྟོབས་ཆེ་བའི་ཚུལ་ནི། ཞིང་གི་
སྒོ་ནས་སྟོབས་ཆེ་བ། བསམ་པའི་སྒོ་ནས་སྟོབས་ཆེ་བ། རྟེན་གྱི་སྒོ་ནས་སྟོབས་ཆེ་བ།
དངོས་པོའི་སྒོ་ནས་སྟོབས་ཆེ་བ་བཞི་ཡོད་པའི་ཞིང་བླ་མ་དཀོན་མཆོག་སོགས་དང་།
བསམ་པ་ཀུན་སློང་ངན་པ། རྟེན་སྡོམ་ལྡན། དངོས་པོ་སྡིག་པ་གང་བསགས་པ་དེ་
ཉིས་འགྱུར་སོགས་སུ་འཕེལ་བའི་སྒོ་ནས་ཀྱང་སྟོབས་ཆེ་བའི་ཕྱིར། དེའི་ལུང་ལ་
སྤྱོད་འཇུག་ལས། སྐད་ཅིག་གཅིག་བྱས་སྡིག་པས་ཀྱང་། ། བསྐལ་པར་དམྱལ་བར་
གནས་དགོས་ན། ། ཐོག་མེད་འཁོར་བར་བསགས་སྡིག་གིས། ། བདེ་འགྲོར་མི་
འགྲོ་སྨོས་ཅི་དགོས། ། ཞེས་པ་འདི་འདྲེན། རྒྱུ་མཚན་གསུམ་པ་ལ། བཤགས་པ་
ཚད་ལྡན་བྱས་ན་ཏ། བདེ་འགྲོ་མི་དཀོན་ཡང༌། བཤགས་པ་ཚད་ལྡན་བྱེད་པ་ཆེས་
ཤིན་ཏུ་དཀོན་པའི་ཕྱིར། དེ་དཀོན་ཏེ། བཤགས་པ་བྱེད་པ་མཁས་པའི་ལུགས་
ཡིན་པས་བླུན་པོས་མི་བྱེད་པའི་ཕྱིར་དང༌། མཁས་པ་ཡིན་ཟེར་ཚད་ཀྱིས་ཀྱང་
བཤགས་པ་མི་བྱེད་པའི་ཕྱིར་དང་། འགྱོད་པ་ཚད་ལྡན་སྐྱེ་བ་དཀོན་པའི་ཕྱིར་དང༌།
སྡིག་པ་ལ་སྡིག་པར་ཤེས་པ་དཀོན་པའི་ཕྱིར་དང་། དེ་མི་ཤེས་པས་སྡིག་པ་རྒྱུན་དུ་
བྱེད་པའི་ཕྱིར་ཞེས་རྒྱབ་སྐྱོར་གྱི་རིགས་པ་འགོད། རྒྱུ་མཚན་བཞི་པ་ལ་ངན་སོང་དུ་
སྐྱེས་ན་ཡང་སྡིག་པ་ཟད་ནས་ཐར་ཡོང་སྙམ་པ་དང༌། བླ་མ་དཀོན་མཆོག་གི་ཐུགས་
རྗེས་དྲངས་ཡོང་སྙམ་པའི་ལོག་རྟོག་གཉིས་ཡོད་པས་དེ་གཉིས་འགོག་དགོས། དང་
169



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
པོ་འགོག་པ་ལ་སྤྱོད་འཇུག་ལས། གང་ཚེ་དགེ་སྤྱད་སྐལ་ལྡན་ཡང་། ། དགེ་བ་
བདག་གིས་མ་བྱས་ན། ། ངན་སོང་སྡུག་བསྔལ་ཀུན་རྨོངས་པ། ། དེ་ཚེ་བདག་གིས་
ཅི་བྱར་ཡོད། ། དགེ་བ་དག་ཀྱང་མ་བྱས་ལ། ། སྡིག་པ་དག་ཀྱང་ཉེར་བསགས་
ན། ། བསྐལ་པ་བྱེ་བ་བརྒྱར་ཡང་ནི། ། བདེ་འགྲོའི་སྒྲ་ཡང་ཐོས་མི་འགྱུར། །
ཞེས་པ་འདི་གསུངས་ཤིང་། འདིའི་བསྐལ་པ་བྱེ་བ་བརྒྱར་ཡང་ནི་ཞེས་པ་འདི་ལ་
རགས་རྩིས་བྱས་ན་བསྐལ་ཆེན་དུང་ཕྱུར་གཅིག་ཡོད། ལོག་རྟོག་གཉིས་པ་དེ་འགོག་
པ་ལ། སྤྱོད་འཇུག་ལས། སེམས་ཅན་ཐམས་ཅད་ཕན་མཛད་པའི། ། སངས་
རྒྱས་གྲངས་མེད་འདས་གྱུར་ཀྱང་། ། བདག་ནི་རང་གི་ཉེས་པས་དེའི། ། གསོ་བའི་
སྤྱོད་ཡུལ་མ་གྱུར་ཏོ། ། ཞེས་པ་འདི་གསུངས་ཤིང༌། སངས་རྒྱས་བྱང་སེམས་ཀྱིས་
དྲངས་ཡོང་སྙམ་པ་ཁྱོད་བདེན་ཏེ། དེ་ཡང་རང་གིས་བྱས་པའི་རྐྱེན་དང་ཕྲད་
དགོས་པའི་ཕྱིར་དང་། དེ་མིན་ན་བླ་མ་དཀོན་མཆོག་ཐུགས་རྗེ་ཆེ་བས་ཁྱོད་སྔར་
ནས་དྲངས་ཟིན་དགོས་པའི་ཕྱིར་དང་། སྔར་ནས་སངས་རྒྱས་གྲངས་མེད་བྱོན་ཟིན་
པའི་ཕྱིར་དང༌། ཁྱོད་ཀྱང་སྔར་ནས་ཡོད་པའི་ཕྱིར་ཞེས་རིགས་པ་འགོད། དེ་ཡང་
དཔེར་ན་སྨན་པ་དང་སྨན་ཡོད་ཀྱང་ནད་པ་གདུག་ཅན་འགའ་ཞིག་གསོ་བའི་སྤྱོད་
ཡུལ་དུ་མ་གྱུར་པ་དེ་བཞིན་དུ། བླ་མ་དཀོན་མཆོག་ཡོད། དེ་ལ་བྱིན་རླབས་ཡོད་
ཀྱང་། རང་གི་ནང་དུ་རྐྱེན་དད་པ་མེད་པས་རང་ཅག་གསོ་བའི་སྤྱོད་ཡུལ་དུ་མ་གྱུར་
པ་ཡིན་ཏེ། མངོན་རྟོགས་རྒྱན་ལས། ལྷ་ཡི་རྒྱལ་པོས་ཆར་ཕབ་ཀྱང༌། ། ས་བོན་མི་
རུང་མི་འཁྲུངས་ལྟར། ། སངས་རྒྱས་རྣམས་ནི་བྱོན་གྱུར་ཀྱང༌། ། སྐལ་པ་མེད་པས་
བཟང་མི་མྱོང༌། ། ཞེས་གསུངས་པ་ཡིན་གསུངས། འབྲས་བུའི་སྒོ་ནས་རྙེད་དཀའ་
ཚུལ་ལ་གཉིས་ཡོད་པའི་དང་པོ་རིགས་མི་མཐུན་ངན་འགྲོ་ལ་ལྟོས་ཏེ་དལ་འབྱོར་རྙེད་
དཀའ་བ་བསམ་པ་ལ། ལམ་རིམ་ཆེ་ཆུང་དུ། རིགས་མི་མཐུན་ངན་འགྲོ་རྣམས་ལ་
ལྟོས་ཏེ་ཞེས་སོགས་གསུངས་ཞིང་། འདི་ཐུན་མཚམས་སུ་སྒོམ་པ་བོགས་ཆེ། དེ་
170



ཉིན་བཅུ་གསུམ་པ།
ཡང་པཎ་ཆེན་བློ་བཟང་ཡེ་ཤེས་འདྲ་བ་དགོས་ཏེ། པཎ་ཆེན་དེས་རྭ་སྒྲེང་དུ་ཕེབས།
ཤིང་སྡོང་ཞིག་གི་འོག་ཏུ་བཞུགས་པ་ན། ཤིང་དེར་འཁོར་བའི་སྦྲང་བུ་ཉི་འཁོར་མ་
ནམ་མཁའ་ འགྲིབ་ འགྲོ་ བ་ ལྟ་ བུ་ གཟིགས་ནས། མཆོད་ དཔོན་ ལགས་ འདིར་
གཟིགས་དང༌། ཤིང་སྡོང་གཅིག་པོ་འདིའི་ཕྱོགས་གཅིག་ན་འཁོར་བའི་སྦྲང་བུ་
འདིའི་མང་ཉུང་ཙམ་བོད་ཀྱི་མི་ལ་མེད་གསུངས་པ་ཡིན། དེ་ཡང་བདེ་འགྲོ་རྙེད་
དཀའ་བའི་རྒྱུ་མཚན་གྱིས་ཉུང་བ་བྱུང་བ་ཡིན། ལྷག་ཏུ་དུད་འགྲོ་བྱིངས་ཀྱི་གྲངས་
ཁ་ཕར་བཞག་སྦྲང་བུ་དང་གྲོག་མ་ཟེར་བ་ལྟ་བུའི་དུད་འགྲོ་རིགས་མི་འདྲ་བ་བྱེ་བ་
སུམ་ཅུ་རྩ་གཉིས་ཡོད་པར་སངས་རྒྱས་ཀྱིས་གསུངས་ཤིང༌། གཞན་ཡང་མདོ་ལས་
ཤིང་རྟའི་འཕང་ལོའི་རྒྱ་ཁྱོན་གྱི་ཚོད་ཙམ་དུ་དམྱལ་བ་ནི་ས་ཆེན་པོའི་རྡུལ་ལྟ་བུའི་
ཚོད། ཡི་དྭགས་ཁ་བ་བུ་ཡུག་འཚུབ་པ་ལྟ་བུའི་ཚོད། དུད་འགྲོ་ཆང་དང་ མ་
བཙགས་པའི་སྦྲང་མ་ལྟ་བུའི་ཚོད་ཡོད་པར་གསུངས་པ་ཡིན་གསུངས། གཉིས་པ་
རིགས་མཐུན་བདེ་འགྲོ་ལ་ལྟོས་ཏེ་དལ་འབྱོར་རྙེད་དཀའ་བ་བསམས་པ་ནི། རེས་
ཙ་ན་ཕར་བཀྲམ་ནས་མི་ཡིན་པ་འདྲ་འདྲ་མང་ཡང་། དལ་འབྱོར་ཚང་བ་ནི་ཤིན་ཏུ་
ཉུང་བར་སྣང་སྟེ། འགའ་ཞིག་ནི་མིའི་གཡོག་བྱེད། ཁྱིམ་པ་རྣམས་ནི་ཁྲལ་དང་འུ་
ལག་སོགས་ཀྱིས་བྲེལ། ཕལ་ཆེ་བ་ཞིག་ནི་སྔར་ཞུས་པའི་མི་ཁོམ་པ་དགུ་པས་ཟིན་
ནས་འདུག་སྙམ་པ་དང་། འདི་ནས་ལྷ་སར་ཕྱིན་ནས་དེར་ཆོས་རྣམ་དག་བྱེད་
མཁན་ག་འདྲ་འདུག་བལྟས། ཤར་ཕྱོགས་སུ་སྦྲ་ནག་ཞོལ་སོགས་ཀྱི་ཚོང་པ་དང་།
ལྷོ་ཕྱོགས་སུ་ནི་རག་ཁའི་བཤན་པ་ཚུན་ཆད་དང་། ནུབ་ཕྱོགས་སུ་ཡང་ཕལ་ཆེར་
མེད། ཡོད་ན་ནུབ་བྱང་གི་རྨེ་རུ་བཞི་སྡེ་བསྟན་གླིང་སོགས་སུ་ཡོད་དགོས་པ་ལ། དེ་
ཚོར་ཡང་ཁོང་རྣམ་དག་ཡིན་ཟེར་བ་ཞིག་གོ་རྒྱུ་མི་འདུག་པས་ངེས་པར་དཀོན་ཐག་
ཆོད་རེད་སྙམ་དུ་བསམ་དགོས། དེ་ལྟར་འབྲས་བུའི་སྒོ་ནས་ རྙེད་དཀའ་བར་
བསམས་པ་དང༌། ངོ་བོའི་སྒོ་ནས་རྙེད་དཀའ་བར་བསམས་པ་གཉིས་གཅིག་ཡིན་
171



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
གསུངས། དེ་ནས་དཔེའི་སྒོ་ནས་རྙེད་དཀའ་ཚུལ་བསམས་པ་ལ། ལུང་ལས་དཔེ་
བཞི་གསུངས་ པའི་ དང་ པོ་ ནི་ སྤྱོད་ འཇུག་ ལས། དེ་ ཉིད་ ཕྱིར་ ན་ བཅོམ་ ལྡན་
ཀྱིས། ། རྒྱ་ མཚོ་ཆེར་གཡེང་གཉའ་ཤིང་གི ། བུ་གར་རུས་ སྦལ་ མགྲིན་ཆུང་
ལྟར། ། མི་ཉིད་ཤིན་ཏུ་རྙེད་དཀར་གསུངས། ། ཞེས་གསུངས་པ་ལྟར། མེ་ཏོག་
གི་ཚོགས་ཀྱི་མདོ་དང༌། ཡང་དག་པར་ལྡན་པའི་ལུང་ལས་གསུངས་པ་དཔེ་སྟེ།
དཔེར་ན་ལུང་པ་ཐམས་ཅད་ཆུས་གང་པ་ཞིག་ ཏུ་སོང་། ཆུ་དེའི་ཁར་གསེར་གྱི་
གཉའ་ཤིང་བུག་པ་གཅིག་པ་ཕྱོགས་ཐམས་ཅད་དུ་ཕར་ཡེང་ཆུར་ཡེང་བྱེད་པ་གཅིག་
ཡོད་ལ། ཆུ་དེའི་གཏིང་དུ་རུས་སྦལ་ལོང་བ་ཞིག་ཡོད་པ་དེ་ལོ་བརྒྱ་བརྒྱ་ན་ཚར་རེ་རེ་
སྟེང་དུ་དོན་ན། གསེར་གྱི་གཉའ་ཤིང་དེའི་བུག་པའི་ནང་དུ་རུས་སྦལ་དེའི་མགྲིན་
པ་ཆུད་ པ་ཨེ་སྲིད་ཅེས་བཅོམ་ལྡན་འདས་ཀྱིས་བཀའ་གནང་བ་ན། ཉན་ཐོས་
རྣམས་ཀྱིས་དེ་ཆུད་པ་ནི་ཤིན་ཏུ་དཀའ་སྟེ། ཆུ་དེ་ཡང་རྒྱ་ཆེ་བའི་ཕྱིར་དང་གཉའ་
ཤིང་དེ་ཡང་ཕྱོགས་ཐམས་ཅད་དུ་འགྲོ་བའི་ཕྱིར་དང་། དེ་ལ་བུག་པ་ཡང་གཅིག་
ལས་མེད་པའི་ཕྱིར་དང༌། རུས་སྦལ་དེ་ཡང་ལོ་བརྒྱ་ནས་མ་གཏོགས་མི་དོན་པའི་
ཕྱིར་དང་དེ་མིག་ཀྱང་ལོང་པ་ཡིན་པའི་ཕྱིར་ཞེས་ཞུས་པ་ལྟར། དཔེ་དོན་སྦྱོར་ཚུལ་
ནི། འཁོར་བ་འདི་རྒྱ་མཚོ་དང་འདྲ། སངས་རྒྱས་ཀྱི་བསྟན་པ་དང༌། བླ་མ་དང་
མའི་མངལ་སྒོ་གསུམ་གང་རིགས་ནི་གཉའ་ཤིང་དང་འདྲ། རང་ཉིད་རུས་སྦལ་དང་
འདྲ། དེ་ལྟར་རང་འཁོར་བའི་རྒྱ་མཚོའི་གཏིང་ངན་སོང་དུ་གནས་པ་ལས། མའི་
མངལ་སྒོ་གཉའ་ཤིང་བུག་པ་གཅིག་པའི་ནང་དུ་ད་རེས་ལན་ཅིག་ཚུད་པ་ཡིན་པས་
རྙེད་དཀའ་བ་ད་རེས་ལན་ཅིག་རྙེད་པ་ཡིན། དཔེ་གཉིས་པ་ནི་དགའ་པོ་མངལ་
འཇུག་གི་མདོ་ལས་གསུངས་ཏེ། དེ་ནི་དཔེར་ན། རྒྱ་ཁབ་སོར་བཞི་པ་ཞིག་གྱེན་དུ་
སྦྲེང་ནས་ཡུངས་དཀར་སྦར་བ་གང་དེ་ལ་གཏོར་ན། དེ་ནས་ཡུངས་དཀར་གཅིག་
ཁབ་མིག་གི་ནང་དུ་འགྲོ་བ་སྲིད་མཐའི་ལྟ་བུ་ཡིན་པས། དལ་འབྱོར་ཐོབ་པ་ཡང་དེ་
172



ཉིན་བཅུ་གསུམ་པ།
དང་འདྲ་བར་གསུངས་པ་ཡིན། དཔེ་གསུམ་པ་ཡང་མདོ་དེ་ཉིད་ལས་ཤེལ་གྱི་གྱང་
ཞིག་གི་ལོགས་སུ་སྲན་མ་སྦྱར་བ་གང་གཏོར་ནས་སྲན་མ་གཅིག་གྱང་ལོགས་སུ་ཆགས་
པ་དང་། དལ་འབྱོར་རེ་རེ་རྙེད་པ་འདྲ་བར་གསུངས་པ་ཡིན། དཔེ་བཞི་པ་ནི།
ལུང་ལས་བདེ་འགྲོ་དང་ངན་འགྲོ་གཉིས་ནས་ཤི་འཕོས་ཏེ་ངན་འགྲོར་སྐྱེ་བ་ནི་ས་
ཆེན་པོའི་རྡུལ་ལྟ་བུ་དང༌། དེ་གཉིས་ནས་བདེ་འགྲོར་སྐྱེ་བ་ནི་ཕྱག་སེན་ཀྱི་རྩེ་མོས་
བཞེས་པའི་རྡུལ་དང་འདྲ་བར་གསུངས་པ་ཡིན། དེ་བཞིན་དུ་པཎ་ཆེན་རིན་པོ་
ཆེས། ཉང་ཆུ་འདི་བྱ་རྒོད་ཕུང་རིའི་རྩེར་འདྲེན་པ་ལས་ཀྱང་བདེ་འགྲོ་ཐོབ་དཀའ་
བར་གསུངས་པ་རྣམས་བསམ་དགོས། དེ་ལྟར་དོན་ཆེ་བ་བསམ་དུས་རང་ལ་ཚུར་
བསམ་བློ་གཏོང་དགོས། རྙེད་དཀའ་བ་བསམ་ དུས་གཞན་ལ་ ཕར་བཀྲིས་ནས་
བསམས་དགོས། དེ་ནས་ སྟོན་པ་བཅོམ་ལྡན་འདས་དེ་བཞིན་གཤེགས་པ་ཞེས་
སོགས་ཀྱི་གསོལ་འདེབས་མང་ཉུང་སྐབས་སྦྱར་དང་བསྟུན་ནས་ཐུན་བསྡུ་གསུངས།
པོ་ཏོ་བའི་ཞལ་ནས། འཕན་ཡུལ་ན་རྨའི་ཕྱི་མཁར་བྱ་བ་ཞེས་ སོགས་ཀྱི་སྐབས།
དལ་འབྱོར་གྱི་རྟོགས་པ་སྐྱེས་པའི་ཚད་སྟོན་པ་ཡིན་ལ། དེ་ཡང་རྨའི་ཕྱ་འཁར་ལྷུན་
གྲུབ་རྫོང་ཡིན་ཟེར་བ་དང༌། མཁར་རྩེ་ཡིན་ཟེར་བ་གཉིས་ཡོད། གང་ལྟར་ཀྱང་
གདོས་ཅན་ཞིག་ཡོད་པ་དགྲ་ལག་ཏུ་ཤོར་བ་ལ། དེའི་མི་སེར་དཔོན་ཞེན་ཤིན་ཏུ་ཆེ་
བའི་རྒད་པོ་མགོ་དཀར་ཞིག་ཡོད་པ་མྱ་ངན་ཁོ་ན་བྱེད་པ་ལས། སྐབས་ཤིག་ན་
མཁར་ཚུར་ཐོབ་པ་རྒད་པོས་ཐོས་པས་རྒད་པོ་ཤིན་ཏུ་དགའ་སྟེ་འགྲོ་མི་ནུས་བཞིན་
དུ་མདུང་ཞིག་ཁྱེར་ནས་བཤལ་དྲུད་བྱེད་ཅིང་རྨའི་ཕྱ་མཁར་ཐོབ་པ་འདི་རྨི་ལམ་མིན་
ན་རུང་སྟེ་ཟེར་བ་ལྟར། རང་ཅག་ཀྱང་དལ་འབྱོར་ཐོབ་པ་འདི་རྨི་ལམ་མིན་ན་རུང་
སྟེ་སྙམ་པ་ལྟ་བུའི་དགའ་བ་སྐྱེ་བ་དགོས་གསུངས། དེ་ལྟར་དལ་བའི་རྟེན་ལ་སྙིང་པོ་
ལེན་འདོད་མཚན་ཉིད་ཚང་བ་ཞིག་སྐྱེད་པ་ལ་ཆོས་བཞི་བསམ་དགོས་སོ་ཞེས་སོགས་
ཀྱི་སྐབས། ཆོས་སྒྲུབ་དགོས་པ། སྒྲུབ་ནུས་པ། ཚེ་འདིར་སྒྲུབ་དགོས་པ། ད་ལྟ་
173



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཉིད་ནས་སྒྲུབ་དགོས་པ་བཞི་བསྒྲུབ་བྱའི་ཆོས་ཡིན་ལ། དེ་བཞི་སྒྲུབ་པའི་རྟགས་ནི་
རིམ་པ་བཞིན། སེམས་ཅན་ཐམས་ཅད་བདེ་བ་འདོད་ཅིང་སྡུག་བསྔལ་མི་འདོད་
པར་མཚུངས་ལ། བདེ་བ་སྒྲུབ་པ་དང་སྡུག་བསྔལ་སེལ་བའི་རྒྱུ་ཆོས་ལས་གཞན་
མེད་པ་དང༌། ཕྱིའི་རྐྱེན་བཤེས་གཉེན་དང་ནང་གི་རྐྱེན་དལ་འབྱོར་གཉིས་དང་
ལྡན་པ་དང༌། འདིར་མ་བསྒྲུབ་ན་སྐྱེ་བ་དུ་མར་དལ་འབྱོར་རྙེད་དཀའ་བ་དང་།
ནམ་འཆི་ལ་ངེས་པ་མེད་པ་བཞི་བཀོད་པ་ལ་བརྟེན་ནས་སྒྲུབ་བྱ་དེ་བཞི་རྟོགས་པའི་
རྗེས་དཔག་བཞི་སྐྱེ་བར་བྱེད་དགོས། དེ་ལྟར་དལ་འབྱོར་གྱི་ཆོས་བཅོ་བརྒྱད་བཤད་
ཀྱང་ལས་ཀྱི་མཐའ་མ་ལོག་པ་དང༌། གནས་ལ་དད་པ་གཉིས་གཙོ་བོ་ཡིན། དེ་
བསྒོམ་པས་ལེ་ལོ་འགོག་ལ། དེ་བཀག་ན་དོན་ཆེ་སྟེ། འཕགས་པ་ལྷས། གང་ལ་
ལེ་ལོ་གཅིག་ཡོད་པ། ། དེ་ལ་ཆོས་ཀུན་མེད་པ་ཡིན། ། ཞེས་གསུངས་པ་ལྟར། ལེ་
ལོ་ནི་ཆོས་ཐམས་ཅད་ཀྱི་གེགས་ཆེ་ཤོས་ཡིན་གསུངས། ཡང་ད་
ང་དགེ་བ་རྣམ་དག་ནི་ཚེ་
འདིའི་ཡིད་བྱེད་ཀྱིས་མ་སྦགས་པའི་དགེ་བ་ལ་བྱེད་པས་ཤིན་ཏུ་དཀོན་ཞིང་། ཇོ་བོ་
རིན་པོ་ཆེ་ལྟ་བུ་ལ་དགེ་རྩ་འདི་ཁྱེད་རང་མཁྱེན་སྙམ་ནས་བཅོལ་བའི་དགེ་རྩ་ནི་བསྔོ་
བ་མ་བྱས་ཀྱང་བྱང་ཆུབ་ཀྱི་རྒྱུར་འགྲོ་བ་ཡོད་པར་གསུངས་པས་དགེ་བ་རྣམ་དག་ཏུ་
ཅིའི་ཕྱིར་མི་འགྲོ། དེ་བཞིན་དུ་ཚུལ་ཁྲིམས་རྣམ་པར་དག་པའི་དགེ་སློང་ཞེས་
བཤད་པ་ཡང་གུ་དོག་པའི་དབང་དུ་བྱས་ན་ཕམ་པས་མ་གོས་ཤིང་། དེ་མན་ཆད་ཀྱི་
ལྟུང་བ་རྣམས་ལ་ཚུལ་བཞིན་དུ་འཛེམ་པ་ལ་བྱེད། གུ་ཡང་བའི་དབང་དུ་བྱས་ན་
རྣམ་སྨིན་ལ་ཤིན་ཏུ་འཇིགས་ནས་ཕྱི་དྲོའི་ཁ་ཟས་ལྟ་བུ་རེ་ཟད་ཀྱིས་བཅད་ནས་མི་
འཇུག་པ་དེའི་ཆ་ནི་ཚུལ་ཁྲིམས་རྣམ་པར་དག་པ་ཡིན་གསུངས། སྦྱིན་སོགས་ཀྱིས་
གྲོགས་བྱས་ཞེས་པའི་སྐབས་གྲོགས་བྱེད་ཚུལ་རིན་ཆེན་འཕྲེང་བ་ལས། སྦྱིན་པས་
ལོངས་སྤྱོད་ཁྲིམས་ཀྱིས་བདེ། ། བཟོད་ པས་ མདངས་ ལྡན་ བརྩོན་ པས་བརྗིད།
བསམ་གཏན་གྱིས་ཞི་བློ་ཡིས་གྲོལ། ཞེས་གསུངས་པ་ལྟར། སྨོན་ལམ་དྲི་མ་མེད་
174



ཉིན་བཅུ་གསུམ་པ།
པས་མཚམས་སྦྱོར་བ་དྲི་མ་མེད་པའི་སྨོན་ལམ་ནི་ཐོག་མཐའ་བར་དགེ་བའི་སྨོན་ལམ་
ལྟ་བུ་ཡིན་གསུངས། གཉིས་པ་ལ་གཉིས། ལམ་སྤྱིའི་རྣམ་གཞག་ལ་ངེས་པ་བསྐྱེད་
པ། དེ་ལ་སྙིང་པོ་ལེན་ཚུལ་དངོས་སོ་ཞེས་སོགས་ཀྱི་སྐབས། མངོན་རྟོགས་རྒྱན་
ལྟར་ན་རྣམ་རྫོགས་སྦྱོར་བ་ནས་སྐད་ཅིག་སྦྱོར་གྱི་བར་དང༌། ལམ་རིམ་ལྟར་ན་
བཤེས་གཉེན་བསྟེན་ཚུལ་ནས་ཞི་ལྷག་གི་བར་གྱི་ལམ་ཐམས་ཅད་ཆ་ཚང་པོར་སྐྱེས་བུ་
གསུམ་གྱི་ལམ་རིམ་དུ་འདུས་པ་ཡིན་པས་གནད་འདིས་ལམ་རིམ་ཞུས་ན་ཆོས་གཞན་
ཐམས་ཅད་ཞུས་པ་དང༌། འདི་ཉམས་སུ་བླངས་ན་ཆོས་ ཐམས་ ཅད་ ཉམས་ སུ་
བླངས་པར་འགྲོ་བ་ཡིན་གསུངས།། ། །
175



ཉིན་བཅུ་བཞི་པ།
།
སློབ་དཔོན་དཔའ་བོས་བདག་ཅག་གི་སྟོན་པའི་སྐྱེས་རབས་ལས། རབ་ཏུ་
བསྒྲིམས་ཀྱང་གནས་མི་ནུས། ། གང་ལ་བཅོས་སུ་མི་རུང་བ། ། འཇིགས་ཤིང་སྡར་
བར་བྱས་པ་ཡིས། ། དེ་ལ་ཕན་པ་ཅི་ཞིག་ཡོད། ། ཅེས་པའི་ལུང་འདྲེན་གནང་སྟེ་
སྔོན་འགྲོའི་གསུང་བཤད་སྤྱི་དང་ཁྱད་པར་བཤེས་སྤྲིངས་ལས། ས་དང་ལྷུན་པོ་རྒྱ་
མཚོ་ཉི་མ་བདུན། ། འབར་བས་བསྲེགས་པའི་ལུས་ཅན་འདི་དག་ཀྱང་། ། ཐལ་བ་
ཡང་ནི་ལུས་པར་མི་འགྱུར་ན། ། ཤིན་ཏུ་ཉམས་ཆུང་མི་ལྟ་སྨོས་ཅི་འཚལ། ། ཞེས་
གསུངས་པ་འདི་ཤིན་ཏུ་ཉམས་ཆུང་བདག་ལྟ་སྨོས་ཅི་འཚལ། ཞེས་པ་ལྟ་བུར་
བསྒྱུར་ནས་འདོན་ཞིང་འཆི་བ་བསམ་དགོས། ཡང་དཔེར་ན། གྱད་ཞིག་གིས་
ཕྱོགས་བཞི་ལ་མདའ་རེ་ཅིག་ཅར་དུ་འཕངས་པ་ན་མི་ཞིག་གིས་སྐོར་བ་བསྐོར་ཏེ་
མདའ་བཞི་ག་འཕྲལ་དུ་ལེན་ཐུབ་ན་མི་དེ་མགྱོགས་བསམ་མི་མགྱོགས། དེ་ལས་
ཀྱང་ས་ལ་རྒྱུ་བའི་ཡི་དྭགས་མགྱོགས། དེ་ལས་མཁའ་ལ་རྒྱུ་བའི་ཡི་དྭགས་མགྱོགས།
དེ་ལས་ལྷ་མྱུར་བུལ་ཅན་ཟེར་པ་མགྱོགས། དེ་ལས་ཉི་ཟླའི་བགྲོད་པ་མགྱོགས། དེ་
ལས་རང་གི་ཚེ་མགྱོགས་པ་ཡིན་གསུངས། ཡང་ཀུན་སློང་བྱང་ཆུབ་ཀྱི་སེམས་བཅོས་
མ་ཚུན་གྱིས་མ་ཟིན་ན། སྐྱེས་བུ་ཆུང་འབྲིང་གི་ལམ་གང་བསྒོམ་ཀྱང་ལམ་རིམ་
བསྒོམ་པར་མི་འགྱུར་ཏེ། དཔེར་ན་འགྲུལ་པ་གཉིས་ཁམས་ནས་ཡར་ཡོང་བའི་ཚེ།
གཅིག་གི་ཇོ་བོ་རིན་པོ་ཆེའི་ཞལ་མཇལ་འདོད་ནས་ཡོངས་ན་གོམ་པ་རེ་རེ་ལ་ཡང་
ཕན་ཡོན་འབྱུང༌། གཅིག་ཤོས་ཀྱིས་ཚོང་གི་ཕྱིར་དུ་ཡོང་ན་ལྷ་སར་ཇོ་བོ་རིན་པོ་ཆེ་
ཞལ་མཇལ་བའི་ཚེ་ཕན་ཡོན་གཅིག་འབྱུང་ལ། གཞན་ཕན་ཡོན་གཏན་ནས་མི་
འབྱུང༌། དེ་གཉིས་ཡོང་བའི་ལམ་གཅིག་ཡིན་ཀྱང་བསམ་པའི་དབང་གིས་དེ་ལྟར་
176



ཉིན་བཅུ་བཞི་པ།
ཡོང་བ་བཞིན་དུ། ཀུན་སློང་སེམས་བསྐྱེད་ཀྱིས་ཟིན་ན་ལམ་རིམ་ཉམས་སུ་བླངས་
པར་འགྱུར་ལ། དེས་མ་ཟིན་ན་སེམས་བསྐྱེད་དངོས་ལ་མ་སླེབ་བར་དུ་ལམ་གྱི་རིམ་
པ་འདི་ཉམས་སུ་བླངས་པར་མི་འགྱུར་གསུངས། ཡང་ལམ་སྒྲོན་ལས། རང་རྒྱུད་
གཏོགས་པའི་སྡུག་བསྔལ་གྱིས། ། ཞེས་ག་གཏོགས་མཛད་པ་དང༌། རང་རྒྱུད་
རྟོགས་པའི་ར་རྟོགས་མཛད་པ་གཉིས་ཡོད་པའི་དང་པོའི་དབང་དུ་བཏང་ན། རང་
གི་རྒྱུད་དུ་གཏོགས་པའི་སྡུག་བསྔལ་གྱིས་འགྲོ་བ་གཞན་གྱིས་སྡུག་བསྔལ་ཟད་པར་
འདོད་པ་སྟེ་གཏོང་ལེན་གྱི་དམིགས་པ་བྱེད་པ་ལྟ་བུ། གཉིས་པའི་དབང་དུ་བཏང་
ན། རང་རྒྱུད་དུ་རྟོགས་པ་སྟེ་རང་གི་གང་རྟོགས་པའི་སེམས་ཅན་གྱི་སྡུག་བསྔལ་
ཡང་དག་པར་ཟད་པར་འདོད་པའི་དོན་ཡིན་གསུངས། དེ་ཡང་མངོན་མཐོའི་
ཐབས་མ་ནོར་བ་ལ་ཞུགས་པ་བཟུང་ངོ་ཞེས་པའི་སྐབས། སྤྱིར་བཏང་སྐྱེས་བུ་ཆུང་
ངུ་ལ་ཚེ་འདི་ལྷུར་ལེན་པ་དང་། ཚེ་ཕྱི་མ་ལྷུར་ལེན་པ་གཉིས་ཡོད་པའི་ཚེ་འདི་ལྷུར་
ལེན་པ་ནི་སྐྱེས་བུ་ཆུང་ངུ་ཙམ་པོ་བ་དང༌། ཕྱི་མ་ལྷུར་ལེན་པ་ལ་ཡང་རང་ཉིད་ངན་
འགྲོའི་སྡུག་བསྔལ་གྱིས་འཇིགས་ནས་མངོན་མཐོ་དོན་དུ་གཉེར་བ་དང་། སྐྱེས་བུ་
ཆེན་པོ་དང་ཐུན་མོང་བའི་སྐྱེས་བུ་ཆུང་ངུ་ཞིག་བཅས་ཡོད་པས་འདིར་ཕྱི་མ་དེ་
བཟུང་། དེ་བཞིན་དུ་སྐྱེས་བུ་འབྲིང་ལ་ཡང༌། རང་ཉིད་གཅིག་པུ་ཞི་བདེ་དོན་
གཉེར་གྱི་བསམ་པས་མྱང་འདས་དོན་དུ་གཉེར་བའི་སྐྱེས་བུ་འབྲིང་དང༌། ཆེན་པོ་
དང་ཐུན་མོང་བ་གཉིས་ཡོད་པ་ལས་འདིར་ཕྱི་མ་བཟུང་གསུངས། གཉིས་པ་ལ་
གཉིས་སྐྱེས་བུ་གསུམ་གྱི་ལམ་གྱི་སྒོ་ནས་འཁྲིད་པའི་དོན་གང་ཡིན་པ། རིམ་པ་དེ་
ལྟར་འཁྲིད་པའི་རྒྱུ་མཚན་བསྟན་པའོ། ཞེས་སོགས་ཀྱི་སྐབས་སུ་ལམ་རིམ་འདི་ཚང་
ལ་མ་ནོར་བའི་ལམ་ཡིན་ཚུལ་འཆད་དེ། དེ་ལ་ལམ་ཆ་ཚང་བའི་ཚུལ་དང་མ་ནོར་
བའི་ཚུལ་གཉིས། དང་པོ་ཆ་ཚང་བའི་ཚུལ་དེ་སྟོན་པ་ལ་སྐྱེས་བུ་གསུམ་གྱི་ལམ་དུ་
གསུང་རབ་ཐམས་ཅད་འདུ་བའི་ཚུལ་ཞེས་པའི་ས་བཅད་འདི་གསུངས། གཉིས་པ་
177



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
མ་ནོར་བའི་ཚུལ་དེ་ལ། གོ་རིམ་མ་ནོར་བའི་ཚུལ་དང་། ངོ་བོ་མ་ནོར་བའི་ཚུལ་
གཉིས། དང་པོ་ལ་གོ་རིམ་ངོས་བཟུང་བ་དང༌། མ་ནོར་བའི་རྒྱུ་མཚན་བསྟན་པ་
གཉིས་གསུངས། དང་པོ་སྟོན་པ་ལ་སྐྱེས་བུ་གསུམ་གྱི་ལམ་གྱི་སྒོ་ནས་ཁྲིད་པའི་དོན་
གང་ཡིན་པ་ཞེས་པའི་ས་བཅད་འདི་གསུངས། གཉིས་པ་གོ་རིམ་མ་ནོར་བའི་རྒྱུ་
མཚན་བསྟན་པ་ལ། རྒྱུ་མཚན་དངོས་དང་། དགོས་པ་གཉིས་གསུངས། དེ་སྟོན་
པ་ལ། རིམ་པ་དེ་ལྟར་འཁྲིད་པའི་རྒྱུ་མཚན་བསྟན་པ་ཞེས་པའི་ས་བཅད་འདི་ལ་རྒྱུ་
མཚན་དངོས་དང༌། དགོས་ པ་ སྟེ་ ས་བཅད་གཉིས་སུ་ཕྱེ་ནས་ གསུངས་ པ་ ཡིན།
གཉིས་པ་ངོ་བོ་མ་ནོར་བའི་ཚུལ་ནི། དེ་ལ་སྙིང་པོ་ལེན་ཚུལ་དངོས་ཀྱི་སྐབས་སུ་སྐྱེས་
བུ་གསུམ་སོ་སོའི་ལམ་གྱི་རིམ་པ་ལ་བློ་སྦྱོང་བའི་ཚུལ་རྣམས་གསུངས། དེ་ལྟར་ས་
བཅད་ཀྱི་སྒོ་ནས་ཞུས་པ་རྣམས་ཀྱི་གནད་འགག་ཁ་ཤས་ཞུ་ན། སྤྱིར་སྐྱེས་བུ་གསུམ་
གྱི་ལམ་དུ་གསུང་རབ་ཐམས་ཅད་འདུ་ཞེས་པ་ནི། དེར་ལམ་ཐམས་ཅད་འདུ་བའི་
དོན་ཏེ། འདུ་ཚུལ་ནི། འགའ་ཞིག་ལམ་དངོས་དང༌། འགའ་ཞིག་ཡན་ལག་ཏུ་
འདུའོ། ལམ་རིམ་འདི་ཉམས་སུ་ལེན་པའི་ཚེ། སྲིད་པའི་བདེ་བ་ཙམ་ལ་ཐོབ་བྱར་
བྱེད་པའི་སྐྱེས་བུ་ཆུང་ངུ་དང་། རང་དོན་རྐྱང་པ་ཞི་བདེ་དོན་དུ་གཉེར་བའི་སྐྱེས་བུ་
འབྲིང་གི་ལམ་དང་། ཕྱི་ནང་ཐུན་མོང་བའི་ཞི་གནས་གསུམ་ནི་དོར་བྱ་ཡིན་ནོ།
དེའི་ཕྱིར་ཀུན་སློང་སེམས་བསྐྱེད་ཀྱིས་ཟིན་དགོས་བས་སེམས་བསྐྱེད་ཀྱི་ཕན་ཡོན་གྱི་
སྒོ་ནས་ངེས་ཤེས་བསྐྱེད་པ་ལ། དེ་རྒྱུད་ལ་སྐྱེས་ན་སྤྱོད་འཇུག་ལས། བྱང་ཆུབ་
སེམས་སྐྱེས་གྱུར་ན་སྐད་ཅིག་གིས། ། ཞེས་པ་ནས། སྐྱེས་བུ་ཆུང་འབྲིང་དང་ཐུན་
མོང་བའི་བསམ་པ་སྐྱོང་དགོས་སོ་ཞེས་པའི་བར་གསུངས། དེ་ལྟ་བུ་སེམས་བསྐྱེད་
དེ་ཉིད་བསྐྱེད་པར་བྱེད་པ་ལ། དང་པོ་ནས་སེམས་དེ་རང་ཤུགས་ཀྱིས་སྐྱེ་བ་མི་ཡོང་
བས་དེ་སྐྱེ་བའི་ཐབས་སུ་སྐྱེས་བུ་ཆུང་འབྲིང་དང་ཐུན་མོང་བའི་ལམ་བསྒོམ་པ་ནས་
བྱམས་དང་སྙིང་རྗེ་བསྒོམ་པ་ལ་ཐུག་ཐུག་གི་བར་དུ་གསུངས། དེ་དག་སེམས་དེ་སྐྱེ་
178



ཉིན་བཅུ་བཞི་པ།
བའི་ཐབས་སུ་འགྱུར་ཚུལ་ནི། ཆུང་ངུའི་སྐབས་སུ་ངན་འགྲོའི་སྡུག་བསྔལ་དང་།
འབྲིང་གི་ སྐབས་ སུ་ འཁོར་ བའི་ སྡུག་ བསྔལ་ བསམས་ པ་ རྣམས་ རང་ ཉམས་ ལ་
དཔགས་ནས་སེམས་ཅན་གཞན་་
ན་ལ་ཡང་སྡུག་བསྔལ་འདི་དག་ཡོད་ཚུལ་བསམས་ན་
བྱམས་སྙིང་རྗེ་སྐྱེ་སླ་ལ། དེས་བྱང་ཆུབ་ཀྱི་སེམས་སྐྱེ་བར་འགྱུར། དེ་བཞིན་དུ་
སྐྱབས་འགྲོ་ལས་འབྲས་བསྒོམ་པ་སོགས་བསག་སྦྱང་ལ་འབད་པ་ཡང་སེམས་དེ་སྐྱེ་
བའི་ཐབས་ཡིན་གསུངས། དེ་ལྟར་ཀུན་སློང་སེམས་བསྐྱེད་ཀྱིས་ཟིན་པའམ། ལམ་
དེ་དག་སེམས་བསྐྱེད་སྐྱེ་བའི་ཐབས་སུ་བསྒོམ་པ་ནི་ལམ་རིམ་བསྒོམ་པའི་མན་ངག་
ཕུལ་དུ་ཕྱིན་པ་ཡིན། དེ་ལྟར་ལམ་རིམ་གྱིས་བསྒོམས་ནས་ཐེག་པ་ཆེན་པོའི་སྦྱོར་
ལམ་དྲོད་ཐོབ་པ་ན་སྔགས་ལ་འཇུག་ཚུལ་གསུངས་ཤིང་། གལ་ཏེ་དེ་ཙམ་ལས་མི་
ལྕོགས་པའམ་བློ་ནུས་ཆུང་ན་ད་དུང་སྔགས་ལ་མི་འཇུག་པར་གསུངས། དེ་ཡང་
སྔགས་འདི་ཉེན་ཆེ་བས། ཇོ་བོས་ཀྱང་བཀའ་གདམས་གླེགས་བམ་དུ་འབྲོམ་ལ།
ཕྱིས་གཉེན་པོའི་བཙན་ས་མ་ཟིན་པས། ། ཆོས་ཟབ་མོའི་གྲགས་པས་སྔགས་པ་
འཁྲུལ། ། མར་འཁོར་བའི་གཏིང་རྡོ་བྱས་ཀྱི་དོགས། ། ཁྱོད་གསང་སྔགས་ཟབ་མོ་
རྒྱུད་ལ་བསྟེན། ། ངག་གསང་སྔགས་ཁས་འཆེ་མ་ཟེར་ཞིག ། དཔལ་བསྟན་པ་སྤྱི་
ཡི་ཞབས་ཏོག་ཏུ། ། ཆོས་སྡེ་སྣོད་རིན་ཆེན་ཆེའོ་བུ། ། འདི་ཕུགས་སུ་དགེའོ་འབྲོམ་
སྟོན་མཆོག ། ཅེས་སྔགས་གསང་དགོས་པ་དང༌། མ་གསང་ན་ཕན་ཡོན་གྲགས་པ་
ཆེ་བས་སྔགས་པ་རྣམས་འཁྲུལ་ནས་འཁོར་བའི་གཏིང་རྡོ་བྱེད་པ་དང་། འོ་ན་
བསྟན་པ་སྤྱི་ཡི་ཞབས་ཏོག་ཏུ་སྔགས་མི་དགོས་བསམ་ཞེ་ན། བསྟན་པའི་ཞབས་
ཏོག་ཏུ་སྡེ་སྣོད་གསུམ་ཆེ་བ་ཡིན་ཚུལ་གསུངས་ཤིང་། འདིའི་འཁོར་བའི་གཏིང་རྡོ་
ཞེས་པ་ནི། དཔེར་ན་གྲུ་རྫིངས་ཀྱི་གཏིང་རྡོ་དང་འདྲ་བར་འཁོར་བའི་ གཏིང་
གཏིང་དུ་སྡོད་པའི་རྡོ་ལྟ་བུ་སྟེ་འཁོར་བའི་གཏིང་གཏིང་ནི་མནར་མེད་ཡིན་པས་འདི་
མནར་མེད་ལ་བྱ་བ་ཡིན། ཇོ་བོས་དེ་ལྟར་གསུངས་པ་ལ་འབྲོམ་གྱིས་ཀྱང་མན་ངག་
179



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ནོར་བུའི་འཕྲེང་པར། ཐེ་ཚོམ་ཐམས་ཅད་སྤངས་བྱ་ཞིང༌། ། སྒྲུབ་ལ་ནན་ཏན་
གཅེས་སུ་བྱ། ། ཞེས་གསུངས་ཤིང༌། ལྷ་བཞིས་ཀྱང་འབྲོམ་ལ། བཀའ་ཟབ་མོ་
འདམ་ཁ་མ་ལོག་རྗེ། ། དུས་ཐོག་མཐའ་བར་གསུམ་རབ་ཏུ་བཙན། ། ཆོས་འདི་
གསུམ་སྤྱོད་པར་བྱིན་གྱིས་རློབས། ། ད་ཐེ་ཚོམ་མེད་པར་སྒྲུབ་ལ་བརྩོན། ། ཞེས་
གསུངས་པ་ཡིན། སྔགས་ལ་འཇུག་འདོད་ན་ཞེས་པའི་འདོད་པ་ལ་བཟང་ངན་
གཉིས་ཡོད་པའི་དང་པོ་ནི་རང་ཉིད་སྔགས་གྱི་གདུལ་བྱར་གྱུར་པ་ན་སྔགས་ལ་འཇུག་
འདོད་པ། ངན་པ་ནི་རང་ཉིད་སྔགས་ཀྱི་གདུལ་བྱར་མ་གྱུར་ཀྱང་སྔགས་ལ་འཇུག་
འདོད་པ་ཡིན་གསུངས། སྔགས་ལ་འཇུག་ན་ནི་སྤྱིར་ཐེག་པ་ཐམས་ཅད་དང་ཁྱད་
པར་དུ་གསང་སྔགས་ནས་ནན་ཏན་ཆེ་བར་གསུངས་བས་ཞེས་སོགས་ཀྱི་སྐབས་སུ།
བཤེས་གཉེན་བསྟེན་ཚུལ་ཀྱང་མདོ་སྔགས་གཉིས་མི་འདྲ་སྟེ། སྔགས་ཀྱི་སྐབས་བླ་མ་
བསྒོམ་པའི་ཚེ་ཡང་ཐ་མལ་བའི་རྣམ་པ་ཅན་དུ་མི་སྒོམ་པར་རྡོ་རྗེ་འཆང་སོགས་ཡི་
དམ་གྱི་རྣམ་པར་བསྒོམ་པ་དང༌། ལྷག་ཏུ་ཡི་དམ་ལས་ཀྱང་བླ་མ་ལྷག་པ་བྱེད་དགོས་
ཏེ། བླ་མ་མར་པས་པཎ་ཆེན་ནཱ་རོ་པའི་སྐུ་མདུན་དུ་ཕེབས་སྐབས། བླ་མའི་མདུན་
དུ་ཡི་དམ་དགྱེས་པ་རྡོ་རྗེའི་རྟེན་དང་བརྟེན་པར་བཅས་པའི་དཀྱིལ་འཁོར་ཡོངས་
རྫོགས་གསལ་བར་གཟིགས་པ་ན་མར་པ་ཐེ་ཚོམ་མཛད་ཅིང་བཞུགས་པས། ནཱ་རོ་
པས་ཁྱོད་སྔོན་ལ་བླ་མ་ལ་ཕྱག་འཚལ་ལམ་ཡི་དམ་ལ་འཚལ་གསུངས་པར། མར་
པས་ཐུགས་བསམ་བཞེས་ནས། བླ་མ་དུས་རྒྱུན་མཇལ་ཆོག་པ་འདུག ཡི་དམ་ད་
རེས་ལན་ཅིག་མཇལ་
མཇལ་དུས་འདིར་ཡི་དམ་ལ་ཕྱག་འཚལ་ཞུས་ནས་ཕྱག་བཙལ་བས།
ནཱ་རོ་པས། བླ་ མ་ མེད་ པའི་ གོང་རོལ་ནས། ། སངས་ རྒྱས་བྱ་བའི་མིང་ཡང་
མེད། ། བསྐལ་པ་སྟོང་གི་སངས་རྒྱས་ཀྱང༌། ། བླ་མ་དག་ལ་བརྟེན་ནས་བྱུང༌། །
ཡི་དམ་བླ་མའི་སྤྲུལ་པ་ཡིན། ། གསུངས་ནས་དཀྱིལ་འཁོར་ཐུགས་ཀར་བསྡུས། དེ་
ནས་ནཱ་རོ་པས་རྟེན་འབྲེལ་འཕྱུགས་པས་ཁྱོད་རང་ལ་ཆོས་རྒྱུད་རིང་པོ་མི་ཡོང་ཞེས་
180



ཉིན་བཅུ་བཞི་པ།
གསུངས་པ་ལྟར་མར་པའི་ཆོས་རྒྱུན་ཚང་བ་སྲས་དར་མ་མདོ་སྡེ་ལ་ཡོད་ཀྱང་ཁོང་སྐུ་
ཚེ་མཐར་མ་ཕྱིན་པས་ཆོས་རྒྱུན་ཀྱང་ཕལ་ཆེར་ནུབ་སོང་བ་ཡིན། ཡང་བླ་མ་ལྔ་བཅུ་
པ་ལས། རིགས་པ་ཡིས་ནི་མི་ནུས་ན། ། མི་ནུས་དེ་ལ་ཚིག་གིས་སྦྱང་། ། ཞེས་
གསུངས་པ་འདི་དེ་ལྟར་སྦྱང་བཤད་ཞུས་ན་ཉེས་པ་ཁེགས་པ་མ་གཏོགས། གཞན་
སྔགས་ཀྱི་སྐབས་བླ་མས་བོང་བུ་གསོད་གསུངས་ཀྱང་གསོད་པ་ཞིག་མ་བྱུང་ན་དངོས་
གྲུབ་ཀྱི་གེགས་སུ་འགྱུར་ཞེས་བདག་གི་བླ་མ་༧སྐྱབས་མགོན་རྡོ་རྗེ་འཆང་དེ་ཉིད་ནས་
གསུང་གི་ཡོད་གསུངས། འཆི་བ་མི་རྟག་པའི་སྐབས་སུ། བཞི་བརྒྱ་པ་ལས། གང་
ལ་འཇིག་རྟེན་གསུམ་མངའ་བདག ། རང་ཉིད་འཆི་བདག་བྱེད་པོ་མེད། ། ཡོད་
དེས་རྣལ་བཞིན་གཉིད་ལོག་ན། ། དེ་ལས་མ་རུངས་ཅི་ཞིག་ཡོད་ཅེས་པའི་དོན་ནི་
འཇིག་རྟེན་གསུམ་པོ་ཐམས་ཅད་གྱི་མངའ་བདག་ནི་འཆི་བདག་ཡིན། དེས་ང་རང་
ཚོའི་སར་སྐུ་ཚབ་ཀྱང་མི་གཏོང་བར་ཁོ་རང་སླེབ་ཡོང་། དེ་ལྟ་བུ་ཡོད་བཞིན་དུ་ཡང་
རྣལ་ཕབ་བཞིན་དུ་གཉིད་ལོག་པ་ལྟ་བུར་བསྡད་ན་དེ་ལས་མ་རུང་པ་གཞན་ཅི་ཡོད་
ཅེས་པའི་དོན་ཡིན། དེའི་རྒྱུ་མཚན་གྱིས་མི་རྟག་པའི་སྲིན་པོའི་ཁར་ཚུད་པ་སོགས་
དྲན་པའི་ཕྱིར་གཙུག་ལག་ཁང་གི་སྒོ་ཁང་དུ་སྲིད་པའི་འཁོར་ལོ་དང་། བསིལ་ཁང་
དུ་ཀེང་རུས་སོགས་འབྲི་བར་གསུངས་པ་ཡིན། ཡང་འཆི་བདག་དེ་རྟ་ལྟ་བུ་ཡིན།
ངེད་རང་ཚོ་དེར་ཞོན་ནས་ཡོད་པ་ལྟ་བུ་ཡིན་པས་ནམ་ཞིག་ན་རྟ་དེས་དམྱལ་བའི་
གཏིང་དུ་བསྐྱུར་ཡོང༌། ཡང་སྤྱོད་འཇུག་ལས། ཐམས་ ཅད་བོར་ཏེ་ཆ་དགོས་
པར། ། བདག་གིས་དེ་ལྟར་མ་ཤེས་ནས། ། མཛའ་དང་མི་མཛའི་དོ་
འི་དོན་གྱི་ཕྱིར།
སྡིག་པ་རྣམ་པ་སྣ་ཚོགས་བྱས། ། ཞེས་པའི་ཆ་དགོས་པ་ཞེས་པ་འགྲོ་དགོས་པ་ཞེས་
པའི་དོན་ཡིན། དེ་ལྟར་ལུས་ལོངས་སྤྱོད་གཉེན་དང་བཅས་པ་ཐམས་ཅད་བོར་ནས་
རང་གཅིག་པུ་འཇིག་རྟེན་ཕ་རོལ་ཏུ་འགྲོ་དགོས་པ་དེ་ལྟ་བུ་བདག་གིས་མ་ཤེས་པར་
མཛའ་བ་གཉེན་དང༌། མི་མཛའ་བ་དགྲ་སྟེ་དེ་གཉིས་ཀྱི་ཕྱིར་ཞེས་པ་ནི་དགྲ་འདུལ་
181



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
གཉེན་སྐྱོང་གི་ཕྱིར་ཞེས་པ་སྟེ། དེའི་ཕྱིར་དུ་སྡིག་པ་རིགས་མི་འདྲ་བ་རྣམ་པ་སྣ་
ཚོགས་པ་ཞིག་བྱས་ཞེས་པའི་དོན་ཡིན། དེ་ལྟ་བུའི་འཆི་བ་དྲན་པ་མ་བསྒོམ་པའི་
ཉེས་དམིགས་ལ་བཞི་ཡོད་པ་ལས། དང་པོ་དགེ་བ་ལ་མི་འཇུག་པ་ཉེས་དམིགས་
སྟོན་པ་ལ། ད་གཟོད་མཐར་འཆི་བ་ཅིག་འོང་སྙམ་པ་ཀུན་ལ་ཡོད་ཀྱང་ཞེས་པ་ནས།
ཆོས་ལ་འཇུག་ཏུ་མི་སྟེར་ལ་ཞེས་པའི་བར་གསུངས། གཉིས་པ་ཞུགས་ཀྱང་དགེ་བ་
མཐུ་ཆུང་ཞིང་ཉེས་སྤྱོད་སྟོབས་ཆེ་བར་བྱེད་པའི་ཉེས་དམིགས་སྟོན་པ་ལ། བརྒྱ་ལ་
ཐོས་བསམ་སྒོམ་པ་སོགས་ལ་ཞུགས་ཀྱང་ཚེ་འདི་བ་ཙམ་གྱི་ཆེད་དུ་སོང་ནས་དགེ་བ་
ཅི་བྱས་མཐུ་ཆུང་ཞིང་། དེ་ཡང་ཉེས་སྤྱོད་སྡིག་ལྟུང་དང་འབྲེལ་བར་འཇུག་པས་
ངན་འགྲོའི་རྒྱུ་དང་མ་འདྲེས་པ་དཀོན་ནོ། ཞེས་པ་འདི་གསུངས། གསུམ་པ་ཆོས་
རྣམ་དག་སྒྲུབ་མི་ནུས་པའམ་ཆོས་ཚུལ་བཞིན་སྒྲུབ་མི་ནུས་པའི་ཉེས་དམིགས་སྟོན་པ་
ལ། གལ་ཏེ་འཇིག་ རྟེན་ཕྱི་མ་ལ་དམིགས་ནས་སྒྲུབ་ ཏུ་ཆུག་ཀྱང་ཞེས་ པ་ནས།
བརྩོན་པ་ཆེན་པོས་ཚུལ་བཞིན་དུ་སྒྲུབ་པ་མི་འོང་ངོ༌། ཞེས་པའི་བར་གསུངས།
བཞི་པ་ཉོན་མོངས་དང་ཉེས་སྤྱོད་ཐམས་ཅད་རྒྱས་པར་བྱེད་པའི་ཉེས་དམིགས་སྟོན་
པ་ལ། དེ་ཙམ་དུ་མ་ཟད་ཚེ་འདིའི་ཕུན་ཚོགས་ལྷུར་བླངས་པས་ཞེས་པ་ནས། དེ་
ལས་མ་རུངས་པ་ཅི་ཞིག་ཡོད་ཅེས་པའི་བར་གསུངས་པ་ཡིན་གསུངས། འཆི་བ་
དྲན་པ་ནི་ཀེའུ་ཚང་གནས་བླ་མ་རིན་པོ་ཆེ་རྒྱ་མཚོ་དབང་ཕྱུག་འདྲ་བ་ཞིག་དགོས་ཏེ།
ཁོང་ལྷུང་དུས་དང་པོར་སྨན་པ་བསྟེན་པར་མཛད། དེ་ནས་སྨན་པ་ཡང་མ་བསྟེན་
པར་ཐུགས་ཐག་སྦད་ཀྱིས་བཅད་དེ། གཞན་གྱི་ཞག་ཤས་བཞུགས་རྒྱུའི་ཞུ་བ་དང༌
སྐུ་གཟུགས་དགའ་མོ་འདུག་ཚུལ་ཞུས་ཀྱང་ཐུགས་ལ་གཏིང་ནས་མི་འབབ་པ་ཞིག་
ཡོད། ཟླ་བ་ཕྱེད་གསུམ་གྱི་བར་དུ་སྨན་པ་སོགས་ལ་གཏན་ནས་མ་བསྟེན་ཅིང་།
ཕེབས་ཆོག་ཆོག་ལྟ་བུ་མཛད་ནས་བཞུགས་པ་ཡིན། འཆི་བ་དྲན་པ་བསྒོམ་པ་ལ་
བརྟེན་ནས་ལས་བཟང་བ་མང་དུ་བསགས་ཏེ་རང་ཉིད་འཆི་བས་མི་འཇིགས་པའི་གོ་
182



ཉིན་བཅུ་བཞི་པ།
འཕང་དམ་པར་ཕྱིན་ནས་གཞན་ཡང་དེར་འཁྲིད་དེ་ཆོག་པ་ཡོང་། དེར་མ་ཟད་
དཔེའི་སྒོ་ནས་ཀྱང་བསྔགས་ཚུལ་ནི། མྱ་ངན་འདས་ཆེན་ལས། ཞིང་རྨོ་བ་ཐམས་
ཅད་ཀྱི་ནང་ན་སྟོན་གྱི་ལོག་མཆོག་གོ ཞེས་སོགས་ལྟར། དེ་ཡང་དཔེར་ན་སྟོན་གྱི་
དུས་དྲོད་གཤེར་འཇོམས་པའི་ས་གཞི་དུལ་མ་ལ་ལོག་རྒྱབ་ན་རྩྭ་ངན་དང་རམ་པ་ལ་
སོགས་པ་ས་འོག་ཏུ་སོང་བ་རྣམས་རུལ་ཏེ་ལོ་རྗེས་མའི་ལུད་ལ་ཕན་པ་སོགས་འབྱུང་
བས་སྟོན་དུས་ཀྱི་ལོག་དེ་ལོག་ཐམས་ཅད་ཀྱི་མཆོག་ཡིན། དེ་བཞིན་དུ་རང་གི་རྒྱུད་
མ་རུང་པ་དེ་མི་རྟག་པ་དང་འཆི་བའི་འདུ་ཤེས་འདིས་དགེ་བ་ལ་བཀོལ་དུ་རུང་བར་
བྱེད། ཡང་རྗེས་ཐམས་ཅད་ཀྱི་ནང་ན་བ་ལང་གི་རྗེས་མཆོག་ཏུ་གསུངས་པའི་དོན་
ནི། བ་ལང་དང་གླང་ཆེན་སྐད་དོད་འདྲ་བས་འདིར་ནི་གླང་ཆེན་ཏེ། དེ་ཡང་གླང་
ཆེན་ཁྱུ་མཆོག་བྱ་བ་དེ་གང་དུ་ཕྱིན་ཀྱང་འཇིགས་པ་ཐམས་ཅད་དང་བྲལ་བ་ཡིན་
པས་དེ་དང་དཔེ་དོན་སྦྱར་ནས་གསུངས་པ་དང༌། ཡང་གླང་ཆེན་གྱི་རྐང་རྗེས་དེ་
པདྨ་འདབ་བརྒྱད་འདྲ་བ་ཞིག་འོང་བས་འདྲ་ཆོས་སྦྱར་ཏེ་པདྨ་འདམ་ལས་སྐྱེས་ཀྱང་
འདམ་གྱིས་མ་གོས་པ་དང་དཔེ་སྦྱར་ནས་གསུངས་པ་ཡོད་ཀྱང་གོ་བདེ་བའི་དབང་དུ་
བྱས་ན། གླང་ཆེན་ལུས་ཆེ་བ་དང་། དེར་མ་ཟད་སྟོབས་ཀྱང་ཆེ་བས་རྐང་རྗེས་ཆེ་
སང་སང་འཇོག་པ་དེ་བཞིན་དུ། འཆི་བ་མི་རྟག་པ་འདི་བསྒོམས་ནས་རྗེས་ཆེན་པོ་
བཞག་ཡོང་ཞེས་སྐྱབས་མགོན་རྡོ་རྗེ་འཆང་ཆེན་པོ་ནས་གསུང་གི་ཡོད་གསུངས། དེ་
བཞིན་དུ་ཉོན་མོངས་རེ་རེ་ནས་གཉེན་པོ་མ་བརྟེན་ཀྱང་འདི་བསྒོམ་པ་ལ་བརྟེན་ནས་
ཉོན་མོངས་ ཐམས་ ཅད་དང༌། ལུས་ངག་གི་ཉེས་སྤྱོད་ ཐམས་ ཅད་ ཅིག་ཅར་དུ་
འཇོམས་པའི་ཐོ་བ་ལྟ་བུ་དང་། འདི་ནས་བཟུང་བྱང་ཆུབ་ཀྱི་བར་གྱི་ཕུན་སུམ་
ཚོགས་པ་ཐམས་ཅད་ཅིག་ཅར་སྒྲུབ་པ་ལ་འཇུག་སྒོ་ལྟ་བུ་ཡང་ཡིན། འདི་ལ་དོན་
འགྱུར་གྱི་ཐེ་ཚོམ་ཟོས་པས་ཀྱང་དོན་ཆེན་པོ་ལ་འཇུག་པར་འགྱུར་ཏེ། ཚོམས་ལས།
གང་ཕྱིར་འཇིག་རྟེན་དོན་གཉེར་ལས། ། ཐེ་ཚོམ་ལས་ཀྱང་འཇུག་ཕྱིར་རོ། ། ཞེས་
183



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
གསུངས་ཤིང་། དགེ་བཤེས་པོ་ཏོ་བས་ཀྱང་། ཞིང་པ་འདི་རྣམས་ལ་ལོ་སྔ་མ་གཉིས་
ཀ་སྟོན་ཐོག་བྱུང་མ་སོང་། ད་ལོ་ཞིང་བཏབ་མི་འགྲོ་བསམ་ཀྱང་ཡང་ནི་འདེབས་
གིན་སྣང་གསུངས། དེ་ཡང་ལོ་སྔ་མ་རྣམས་ལ་མ་བྱུང་ཀྱང་ད་ལམ་དགའ་མོ་ཨེ་ཡོང་
སྙམ་པའི་དོན་འགྱུར་གྱི་ཐེ་ཚོམ་སྐྱེས་པས་བསྐུལ་ནས་ཞིང་འདེབས་པའི་བྱ་བ་ལ་
འཇུག་ལ། དེ་ལ་བརྟེན་ནས་འབྲས་བུ་ལག་ཏུ་ལེན་རྒྱུ་ཡོང་བ་ལྟར། འཆི་ཡོང་ངམ་
སྙམ་པ་དོན་འགྱུར་གྱི་ཐེ་ཚོམ་སྐྱེས་ནས་ཆོས་ལ་འཇུག་ལ། དེ་ལ་བརྟེན་ནས་གནས་
སྐབས་མཐར་ཐུག་གི་དོན་ལག་ཏུ་ལོན་ཡོང་གསུངས། ཡང་འཕན་ཡུལ་རྒྱལ་པ་དང་
སྟོད་ལུང་པ་ཡུལ་མ་འཆམ་པའི་རྐྱེན་གྱིས་འཁོན་ཤིན་ཏུ་ཆེ་བར་ཡོད་པས། རྒྱལ་དུ་
སྟོད་ལུང་པ་གཅིག་ཡོང་ཀྱང་གནས་ཚང་ཚུན་ཆད་མི་གཡར། སྟོད་ལུང་དུ་རྒྱལ་བ་
པ་གཅིག་ཡོང་ཀྱང་དེ་ལྟར་བྱས། རྒྱལ་གྱི་ལ་ཞིག་ནས་སྟོད་ལུང་དུ་འགྲོ་ས་ཡོད་པ་
དེར་ཡང་འགྲོ་ལམ་གཅོད་པ་སོགས་ཀྱིས་ཕན་ཚུན་དོགས་ཟོན་ཤིན་ཏུ་ཆེ་བར་བྱེད་པ་
ཞིག་བྱུང་བ་ལྟར། རང་ཅག་ཀྱང་འཆི་བ་འདི་ལ་དེ་ལྟ་བུའི་དོགས་ཟོན་བྱེད་དགོས་
ཤིང་། འདི་ནི་ཆོས་ཀྱི་ཐོག་མཐའ་བར་གསུམ་ཀར་དགོས་པ་ཡང་ཡིན་གསུངས།
སྔོན་བྱང་དུ་མི་ཞིག་ཤིན་ཏུ་ལྟོགས་ནས་ཡོད་པ་ལ་ཉིན་གཅིག་རྒྱགས་རྔན་གྱི་བཤོས་
བུ་མང་པོ་བསྐྱལ་པ་ཟོས་པས། གཞན་གྱིས་བཤོས་ དུ་ཟ་བ་རྣམ་རྟོག་ཡིན་བྱས་པ་ལ།
ཁོས་བྱང་གསེར་ཁའི་བཤོས་བུ་དེ་ལོན་པ་ རང་བགྱིས་དང་ཟེར། དེ་པོ་ཏོ་བས་
གསན་ནས།
ངའི་ཆོས་འདི་ངན་ངན་པོར་བྱེད་ཀྱིན་གདའ་སྟེ་ངན་ན་ཡང་ངན་
འདི་རྒྱུད་ལ་སྐྱེ་བ་ཞིག་མཛད་དང་གསུངས། ཐོག་མཐའ་བར་གསུམ་དུ་གལ་ཆེ་བ་
དང་འདི་གཉིས་ཀྱིས་ནི། ཆོས་འདི་ཐོག་མར་དགོས་ཀྱང་དེ་ནས་མི་དགོས་སྙམ་པ་
དང་། ཆོས་འདི་ཟབ་མོ་མིན་སྙམ་པའི་ལོག་རྟོག་གཉིས་རིམ་པ་བཞིན་དུ་སེལ་བར་
འགྱུར་གསུངས། འཆི་བ་ལ་སྐྲག་པ་ལ་ཡང་གཉིས་ཡོད་པའི་དང་པོ་ལམ་ལ་མ་
སྦྱངས་པའི་འཆི་བ་ལ་སྐྲག་ལུགས་ནི། རང་ཉིད་གཉེན་སོགས་དང་བྲལ་དོགས་ནས་
184



ཉིན་བཅུ་བཞི་པ།
སྐྲག་པ་ཡིན་ལ། གཉིས་པ་ལམ་ལ་སྦྱངས་པའི་འཚོ་བ་འ་སྒྲིག་ལུགས་ནི། སྡིག་སྤོང་
དགེ་སྒྲུབ་མ་བྱས་པར་འཆི་བ་ལ་སྐྲག་པ་ཡིན། དེ་ཡང་སྐྲག་པ་ཙམ་གྱིས་མི་ཕན་པར་
མཐོང་ནས་སྡིག་སྤོང་དགེ་སྒྲུབ་བྱས་པས་མཐར་འཆི་ནུས་ཟིན་པའི་ཚེ་འགྱོད་པ་མེད་
པ་ཞིག་ཡོང་བ་ཡིན་གསུངས། འཆི་བ་དྲན་པ་སྒོམ་ཚུལ་གྱི་སྐབས་སུ། རྩ་བ་གསུམ་
རྒྱུ་མཚན་དགུ། ཐག་བཅད་པ་གསུམ་གསུངས་པའི་འདི་རྩ་བ་ཆེན་པོ་ཡིན་པས་
གྲངས་འདྲེན་རེ་ངེས་པར་མཛད་དགོས་གསུངས་ནས། རྩ་བ་གསུམ་ནི། ངེས་
པར་འཆི་བ་བསམ་པ། ནམ་འཆི་ངེས་མེད་ བསམ་ པ། འཆི་བའི་ཚེ་ཆོས་མ་
གཏོགས་པ་གང་གིས་ཀྱང་མི་ཕན་པར་བསམ་པ་རྣམས་སོ། རྒྱུ་མཚན་དགུ་ནི། རྩ་
བ་དང་པོ་ལ། འཆི་བདག་ངེས་པར་འོང་ལ་དེ་ཡང་རྐྱེན་གང་གིས་ཀྱང་བཟློག་ཏུ་
མེད་པ། ཚེ་ལ་སྣོན་པ་མེད་ཅིང་འབྲིད་བྱེད་བར་མ་ཆད་དུ་ཡོད་པ། གསོན་པའི་ཚེ་
ལ་ཡང་ཆོས་བྱ་བའི་ལོང་མེད་པར་ངེས་པར་འཆི་བ་སྟེ་རྒྱུ་མཚན་གསུམ། རྩ་བ་
གཉིས་པ་ལ་འཛམ་བུ་གླིང་པའི་ཚེ་ལ་ངེས་པ་མེད་ལ། འཆི་རྐྱེན་ཤིན་ཏུ་མང་ཤིང་
གསོན་རྐྱེན་ཉུང་བ། ལུས་ཤིན་ཏུ་ཉམ་ཆུང་བས་ན་ནམ་འཆི་ལ་ངེས་པ་མེད་པ་སྟེ་རྒྱུ་
མཚན་གསུམ། རྩ་བ་གསུམ་པ་ལ་ལུས་ཀྱིས་མི་ཕན་པ། ལོངས་སྤྱོད་ཀྱིས་མི་ཕན་པ།
གཉེན་གྱིས་མི་ཕན་པ་སྟེ་རྒྱུ་མཚན་གསུམ་བཅས་བསྡོམས་རྒྱུ་མཚན་དགུ། ཐག་
བཅད་པ་གསུམ་ནི། ཆོས་ངེས་པར་བྱ་དགོས་པར་ཐག་བཅད་པ། དེ་ཡང་ད་ལྟ་
ཉིད་ནས་བྱ་དགོས་པར་ཐག་བཅད་པ། ལུས་ལོངས་སྤྱོད་གཉེན་གང་གིས་ཀྱང་རྐྱེན་
དབང་དུ་མི་གཏོང་བར་ཆོས་འབའ་ཞིག་བྱ་དགོས་པར་ཐག་བཅད་པ་སྟེ་རྒྱུ་མཚན་
གསུམ་གསུམ་གྱི་རྗེས་སུ་ཐག་གཅོད་རེ་བྱའོ། རྒྱུ་མཚན་དང་པོའི་སྐབས། ཕྱག་ན་
རྡོ་རྗེས་བསྲུང་བ་བྱེད་མཁན་དང་། འཚོ་བྱེད་གཞོན་ནུས་སྨན་པ་བྱས། གཉེན་
ཞིག་གིས་ཁ་བརྡ་བསྒྲིག་མཁན་བྱས་ཀྱང་འཆི་བའི་དུས་ལ་བབས་ན་གང་གི་ཀྱང་
བཟློག་མི་ཐུབ་པ་ཡིན། ཡང་རི་ཆེན་པོ་བཞི་ཕྱོགས་བཞི་ནས་ཚུར་ཡོང་ནས་དེའི་
185



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ནང་དུ་རང་བསྡད་ཡོད་ན་དེ་ལ་ནི་མགྱོགས་པས་འབྲོས་པ་ཡང་མེད། སྟོབས་ཆེ་
བས་བཟློག་ས་ཡང་མེད། ནོར་གྱིས་གླུ་ས་ཡང་མེད། སྔགས་འདེབས་རྒྱུ་ཡང་མེད།
སྨན་གཏོང་རྒྱུ་ཡང་མེད། དེ་བཞིན་དུ་འཆི་བདག་གིས་ཟིན་པ་ལ་ཡང་དེ་དང་འདྲ་
བར་གསལ་རྒྱལ་ལ་གདམས་པའི་མདོ་ལས་གསུངས་པ་ཡིན། ཡང་ཀློང་རྡོལ་བླ་མས་
གསུངས་པ་ལྟར། ཐོག་ཁ་ནས་གཤམ་དུ་སྤྲང་པོ་ཞིག་ལ་ཙམ་པ་སྤག་ཕོར་གང་ཕྱག་
ཕོར་དང་སྦྲགས་ནས་དབྱུགས་ན་སྤགས་ཕོར་ཡང་ཆག ཙམ་པ་ཡང་སྤྲང་པོའི་མགོ་
འདྲ་ལ་སྐྱ་ཐུལ་ཐུལ་རེ་ཡོང་ན་མ་གཏོགས་གཞན་ཡོང་རྒྱུ་མེད། དེ་ལྟར་མ་བྱས་པར་
སྤྲང་པོ་གར་ཡོད་སར་རང་གིས་ཕྱིན་ནས་གང་སྟེར་རྒྱུའི་དངོས་པོ་དེ་ལག་པར་སྤྲོད་
དགོས། དེ་བྱས་ན་ཡག་པོ་ཡོང་། དེ་བཞིན་དུ་རང་རེ་ཤི་ནས་རྗེས་འཇུག་གིས་དགེ་
བ་བྱས་ཀྱང་། ཙམ་པ་སྐྱ་ཐུལ་ཐུལ་འགོས་པ་ལྟ་བུར་དམྱལ་བར་སྐྱེས་ཡོད་ཀྱང་རླུང་
བསིལ་བུ་ལུས་ལ་ཕོག་པ་ལྟ་བུའི་བདེ་བ་ཕྲན་བུ་རེ་འབྱུང་ན་མ་གཏོགས་ཕན་པ་ཆེར་
མེད། དེ་བས་ད་ལྟ་ནས་རང་གིས་དགེ་བ་བྱས་ན་སྐྱེ་བ་ཕྱི་མ་དེའི་ལག་པར་སྤྲད་པ་
ལྟ་བུ་ཡོང་གསུངས། ཡང་རྩ་བ་གསུམ་པོ་འདི་སྒྲུབ་བྱ་དང་། དེའི་སྒྲུབ་བྱེད་རྒྱུ་
མཚན་དགུ་བཀོད་ནས་མཐར་ལག་རྗེས་ལ་ཐག་བཅད་གསུམ་ཡོང་བ་ཡིན། ཡང་
སྔར་ཞུས་པའི་རི་བཞིའི་དབུས་སུ་ཚུད་པའི་དཔེ་དེ་དོན་ལ་སྦྱར་ན། ང་རང་རྣམས་
ན་བ་དང་རྒ་བ་དང་། འཆི་བ་དང་། རྒུད་པའི་རི་བཞིས་ཕྱོགས་བཞི་ནས་ཚུར་
འདུས་ནས་དེའི་དབུས་སུ་བཙིར་པ་ཡིན་གསུངས། ཚེ་ལ་སྣོན་པ་མེད་ཅིང་འབྲིད་
བྱེད་བར་མ་ཆད་དུ་ཡོད་པ་ལ་རྫིང་ཆུའི་དཔེ་བསམ་དགོས་ཏེ། དཔེར་ན་རང་རེ་སྐྱེ་
བ་བླངས་ པ་ རྫིང་ཆུས་འཁྲིགས་ སྟེ་ གང་ བ་ ལྟ་ བུ་ ཡིན། ཚེ་སྔོན་མའི་ལས་ཀྱིས་
འཕངས་པའི་ཚེ་འདིའི་སྲོག་ལ་གསར་དུ་སྣོན་པ་འདེབས་རྒྱུ་མེད་པ་ནི་རྫིང་གི་ལྟག་
ཆུ་བཅད་པ་དང་འདྲ། རང་གི་ཚེ་རིམ་གྱིས་ཟད་ནས་འགྲོ་བ་འོག་ཆུ་རྟོལ་བ་དང་
འདྲ། ད་གསར་དུ་སྣོན་པ་འདེབས་མཁན་ནི་མེད། སྔར་ཡོད་པ་ནི་རིམ་གྱིས་ཟད་
186



ཉིན་བཅུ་བཞི་པ།
ནས་འགྲོ་བ་ཡིན་སྙམ་དུ་བསམས། དེ་ལྟར་ཟད་ནས་འགྲོ་ན་རང་གིས་མི་ཤེས་པ་ཅི་
ཡིན་སྙམ་ན། དེ་ནི་དཔེར་ན་རྣམ་ འགྲེལ་ལས། འཁྲུལ་ ཕྱིར་ སྒོང་ གི་ ཐ་དད་
བཞིན། ། ཞེས་པའི་སྒོ་ང་གཉིས་གཤིབ་ནས་རིམ་གྱིས་བཞག་ན། སྔོན་ལ་བཞག་
པ་དང་རྗེས་ལ་བཞག་པའི་སྒོ་ང་གཉིས་ཡོད་ཀྱང་། འདི་སྔོན་ལ་བཞག་པ་ཡིན།
འདི་རྗེས་ལ་བཞག་པ་ཡིན་ཞེས་སོ་སོ་ནས་དབྱེ་མི་ནུས་པ་ལྟ་བུ་ཡིན། ཡང་དཔེར་ན་
ཆུ་འགྲམ་དུ་ཤིང་སྡོང་ཞིག་ཡོད་ན་ཆུ་དེས་ས་འོག་ནས་ས་རིམ་གྱིས་བྲུས་ཏེ་མཚམས་
ཤིག་ནས་ལིང་ཙམ་རེ་ཟགས་འགྲོ། དེ་ནི་ཚེ་དང་འདྲ། ནམ་ཞིག་ན་ཤིང་སྡོང་དེ་
ཡང་ལིང་ངེ་ཟགས་འགྲོ་བ་ལྟར་ང་རང་ཚོའི་ཚེ་ཡང་དེ་དང་འདྲ། ཡང་བཤས་པའི་
ལུག་ཚོ་གསོད་པར་ངེས་པ་ཡིན་ཀྱང༌། ཁོ་རང་ཚོ་གཅིག་གིས་གཅིག་ལ་རྡུང་ཁ་བྱེད་
པ་སོགས་སྨྱོ་བ་དང་ཁྱད་མེད་པ་དེ་བཞིན་དུ་ང་རང་རྣམས་ཀྱང་འཆི་བ་ལ་ཉེ་བ་ཡིན་
ཀྱང་དགའ་དགའ་སྐྱིད་སྐྱིད་ལྟར་བྱས་ནས་སྡོད་པ་སྨྱོ་བ་རང་ཡིན་ཏེ། ཚོམས་ལས།
གོམ་པ་གང་དང་གང་བོར་བས། ། འཆི་བའི་དྲུང་དུ་ཉེ་བ་ལྟར། ། བདག་གི་ཚེ་
ཡང་དེ་བཞིན་ནོ། ། ཞེས་གསུངས་ཤིང་། ཇོ་བོ་རྗེས། ཆུ་ཕྲི་ལི་ལི་འདིར་རང་བདེ་
གསུངས་ནས་ཆུའི་འགྲམ་དུ་མི་རྟག་པ་བསྒོམ་པ་མཛད། ཡང་མི་རྟག་པ་མ་བསྒོམ་
ན་ཚེ་འདི་པར་འགྲོ་སྟེ། ཡེར་པའི་ཞང་བཙུན་གྱིས། འདི་སྔ་དྲོ་མ་བསྒོམ་ན་ཉིན་
གུང་ཚེ་འདི་པར་ཆ། ཉིན་གུང་མ་བསྒོམ་ན་ཕྱི་དྲོ་ཚེ་འདི་པར་ཆ། ཕྱི་དྲོ་མ་བསྒོམ་
ན་དགོང་མོ་ཚེ་འདི་པར་ཆ་བ་ཡིན་གསུངས། གསོན་པའི་ཚེ་ཡང་ཆོས་བྱ་ལོང་མེད་
པར་ངེས་པར་འཆི་བ་བསམ་པ་ལ། འཆད་ཁ་བས། ལོ་དྲུག་ཅུ་ལ་ལྟོ་རྒྱབ་དང༌
གཉིད་དང་ན་ཚས་བཅད་པའི་ཤོལ་ན་ཆོས་སུ་འགྲོ་པ་ལོ་ལྔ་ལས་མེད་ཅེས་གསུངས།
ཡང་རྩ་ཕུང་གི་དཔེ་ནི། བྲག་ཤིན་ཏུ་གཟར་བའི་གཡང་ཞིག་ ཏུ་སྦྲང་རྩི་མང་དུ་
བསགས་ནས་ཡོད་ན། མི་ཞིག་གིས་གཞན་ཞིག་ལ་འཁྲིད་དེ་གཞན་དེས་སྦྲང་རྩི་
ལེན་དུ་ཕྱིན་པ་ན་རྐང་པ་འཇོག་སར་རྩ་ཕུང་གཅིག་དང་། ལག་པ་འཆང་སར་རྩ་
187



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཕུང་གཅིག་ལས་མེད་པ་ལ། མི་དེས་སྦྲང་རྩིའི་རོ་ལ་ཆགས་ནས་ཟོས་ཀྱིན་བསྡད་
སྐབས། བྱི་བ་དཀར་པོ་ཞིག་ཡོང་ནས་རྩྭ་ཕུང་དེ་ནས་རྩྭ་རྐང་གཅིག་ཟོས། བྱི་བ་
ནག་པོ་ཞིག་ཡོང་ནས་རྩྭ་རྐང་རེ་ཟོས། དེ་གཉིས་རེ་མོས་ཀྱིས་ཡོང་ནས་རྩྭ་རྐང་རེ་རེ་
ཟོས་པའི་ཚེ། ཁོས་ད་དུང་རྐང་གཅིག་གཉིས་ཟ་ན་ཡང་ཟ་སྙམ་དུ་སྣང་བ་མེད་པར་
བསྡད་པ་ན་ནམ་ཞིག་ན་རྩྭ་ཕུང་དེ་གཉིས་ཕལ་ཆེར་ཟད་ནས་རྩྭ་རྐང་གཉིས་གསུམ་
ཞིག་ལས་མེད་དུས་འགྲོ་ས་ཡང་མེད་པར་ཅི་དྲག་ལ་ཐུག་པ་ཡོང་ཀྱང་བྱེད་ཐེབས་
མེད། དེ་བཞིན་དུ་རང་རེའི་ཚེ་རྩྭ་ཕུང་དེ་དང་འདྲ། འདོད་ཡོན་སོགས་ཚེ་འདིའི་
ཕུན་ཚོགས་རྣམས་སྦྲང་རྩི་དང་འདྲ། བྱི་བ་དཀར་པོ་དེ་ཉིན་མོ་དང་འདྲ་ནག་པོ་དེ་
མཚན་མོ་དང་འདྲ་ཉིན་མཚན་རེ་རེ་སོང་བ་ན་ཚེ་དེ་ནས་རེ་རེ་ཟད་ནས་མཐར་འཆི་
བ་ལ་ཉེ་བའི་ཚེ་ཅི་དྲག་གང་དྲག་བྱས་ཀྱང་འཕྱིས་པ་ཡིན། དེ་ལྟར་བསམ་བསམས་
ན་ཚེ་འདིའི་འཇིག་རྟེན་གྱི་ཐ་སྙད་ཚུན་ཆད་ཀྱང་བརྗེད་འགྲོ་བ་ཡོང་སྟེ། ཀློང་རྡོལ་
བླ་མ་བྲག་རིར་བཞུགས་དུས་དགེ་སློང་འགའ་ཞིག་གི་ལོ་གསར་ཉིན་གཟབ་སྤྲོད་སྤྲད་
ནས་མཇལ་ཁར་ཕྱིན་པས། བླ་མས་ལོ་གསར་ཡིན་པ་ཐུགས་ཀྱིས་བརྗེད་ནས་ཅི་
ཡིན་གསུངས། འདི་ལྟར་ཡིན་ཞུས་པས། ཐུགས་བསམ་ཞིག་མཛད་ནས་སྤྱན་
འབུར་ཚུགས་སུ་གཟིགས་ཏེ། ལོ་གསར་རྒྱུ་ཅི་ཡོད། ཚེ་ཟད་འགྲོ་ལེ་རེད་གསུངས་
པ་ཡིན་འདུག་གསུང་། འཛམ་བུ་གླིང་པའི་ཚེ་ལ་ངེས་པ་མེད་པ་བསམས་པའི་
སྐབས་སུ། གཞན་ཕར་བཞག་མཁས་གྲུབ་ཐམས་ཅད་མཁྱེན་པ་ལྟ་བུ་ཡང་དུས་
འཁོར་ཊིཀ་ཆེན་རྩོམ་འཕྲོ་ལུས་ནས་སྐུ་ཚེ་མཐར་མ་ཕྱིན་པར་གཤེགས་ན་ང་འདྲ་མོའི་
ཚེ་ལ་ངེས་པ་ག་ནས་ཡོང་སྙམ་དུ་བསམས་པ་ཡིན། ཡང་འཆི་བ་བསྒོམ་པ་ཙམ་གྱིས་
ཆེར་མི་ཕན་པས་འཆི་བའི་རྣམ་པ་བསྒོམ་དགོས་གསུངས། ལུས་ཀྱིས་མི་ཕན་པའི་
སྐབས་སུ། ཕན་རྒྱུ་ཕར་བཞག་ གནོད་ པ་ཡིན་ཏེ། རང་ཅག་ ཕར་གཞོག་རྒྱུན་
188



ཉིན་བཅུ་བཞི་པ།
ཞུགས་ཚོ་
པོ་ལ་ཡང་བདག་ཆད་ཀྱིས་དོགས་པའི་འཇིགས་པ་འབྱུང་སྟེ། དེ་ཡང་ལུས་
སེམས་སོ་སོར་བྲལ་ན་བདག་རྒྱུན་ཆད་འགྲོ་སྙམ་པའི་བསམ་
རི་བསམ་པ་སྐྱེ་བ་ཡིན་འདུག་སྙམ་
དུ་བསམས་དགོས་གསུངས། ། །
189



ཉིན་བཅོ་ལྔ་པ།
༧བཅོམ་ལྡན་འདས་ཀྱིས་མདོ་སྡེ་རྒྱ་ཆེར་རོལ་པ་ལས། སྲིད་གསུམ་མི་རྟག་
སྟོན་ཀའི་སྤྲིན་དང་འདྲ། ། འགྲོ་བའི་སྐྱེ་འཆི་གར་ལ་ལྟ་དང་མཚུངས། ། འགྲོ་བའི་
ཚེ་འགྲོ་ནམ་མཁའི་གློག་འདྲ་སྟེ། ། རི་གཟར་འབབ་ཆུ་ལྟ་བུ་མྱུར་མགྱོགས་འགྲོ།
ཞེས་པའི་ལུང་འདྲེན་དང་བཅས་སྔོན་འགྲོའི་གསུང་བཤད་གནང་ནས། ཁ་སང་གི་
བསྐྱར་བཤད་ལ། འཆི་བ་དྲན་པ་མ་བསྒོམ་པའི་ཉེས་དམིགས། བསྒོམ་པའི་ཕན་
ཡོན་འཆི་བ་དྲན་པའི་བློ་ཇི་ལྟ་བུ་ཞིག་སྐྱེད་པ། འཆི་བ་དྲན་པ་བསྒོམ་པའི་ཚུལ་བཞི་
དམིགས་རྣམ་སྐྱོང་བའི་སྐབས་སུ་དགོས་པ་ཡིན། དང་པོ་ཉེས་དམིགས་ལ་དྲུག་ཡོད་
དེ། ཆོས་མི་དྲན་པའི་ཉེས་དམིགས། དྲན་ཀྱང་མི་སྒྲུབ་པའི་ཉེས་དམིགས། སྒྲུབ་
ཀྱང་རྣམ་དག་མི་སྒྲུབ་པའི་ཉེས་དམིགས། སྒྲུབ་པ་ལ་ནན་ཏན་དང་བྲལ་བའི་ཉེས་
དམིགས། རང་ཉིད་ཤིན་ཏུ་མ་རུངས་པར་བྱེད་པའི་ཉེས་དམིགས། འཆི་བའི་ཚེ་
འགྱོད་བཞིན་དུ་འཆི་དགོས་པའི་ཉེས་དམིགས་རྣམས་སོ། དང་པོ་ནི། བློ་འདི་མ་
སྐྱེས་ན་ཆོས་བྱེད་དགོས་བསམ་མི་དགོས་སྙམ་པའི་རྟོག་དཔྱོད་བྱེད་པ་ཡང་མི་དྲན།
བྱེད་དགོས་སྙམ་པའི་འཕེན་པ་གཏོང་བ་ཡང་མི་དྲན། འཇིག་རྟེན་ཕྱི་མའི་དོན་དུ་
ཆོས་བྱེད་པ་ ཕར་བཞག་འཇིག་རྟེན་ཕྱི་མ་ཡང་མི་དྲན་པ་ཡིན། ཉེས་དམིགས་
གཉིས་པ་ནི། གལ་ཏེ་ཆོས་ཅུང་ཟད་དྲན་ན་ཡང་མི་སྒྲུབ་པར་སྡོད་པ་དེ་རིང་མི་འཆི་
སྙམ་པའི་བློ་ངན་ཁོ་རང་གི་ཉེས་པ་ཡིན། ཉེས་དམིགས་གསུམ་པ་ནི། ཆོས་ཅུང་
ཟད་བསྒྲུབ་ཀྱང་ཆོས་བརྒྱད་དང་མ་འདྲེས་པའི་ཆོས་རྣམ་དག་བསྒྲུབ་པར་མི་བྱེད་
མཁན་ཡང་བློ་ངན་འདི་ཡིན། ཇོ་བོ་རྗེས། ཇོ་བོ་ངས་སྔར་ཆོས་མང་པོ་བཤད་ཀྱང་།
མདོར་བསྡུ་ན་འཇིག་རྟེན་ཆོས་བརྒྱད་འདི་ལ་སོ་གཅིག་མ་ཐེབས་ན་ཅི་བྱས་ཀྱང་ཕྱི་
190



ཉིན་བཅོ་ལྔ་པ།
མའི་སྡོད་ས་འཚོལ་དགོས་ཏེ། འཇིག་རྟེན་ཁ་ངག་ཏུ། རྐང་པའི་སྡོད་ས་ལག་པས་
བཙལ་ཟེར་བ་བྱེད་དགོས། ང་རང་ཚོ་ཆོས་བྱེད་ཁུལ་ཅུང་ཟད་བྱས་ཀྱང་བསམ་པ་
འ་འཕྱང་སྦ་འཕྱང་ལ་སོང་བར་ཆོས་ལ་རྩེད་མོ་རྩེ་བ་འདྲ་སྟེ། དེ་ནི་ཤེས་རབ་འཆལ་
བའི་རྒྱུ་ཡིན་པས། དགེ་བཤེས་ཤ་ར་བས། འོ་ཅག་ཆོས་ལ་རྩེད་མོ་ཅི་ཡང་བྱེད་པར་
འདུག་སྟེ། ཆོས་དང་ཆོས་སྨྲ་ བ་ ལ་ མ་ གུས་ པར་ ཤེས་ རབ་འཆལ་ བའི་ རྒྱུ་ཡིན།
རྨོངས་པ་ད་ལྟའི་འདིས་ཆོག་གི་རྨོངས་པའི་རྒྱུ་མ་གསོག འདི་ལས་རྨོངས་ན་ཅི་
གཏུབ་གསུངས། དེ་བས་ཆོས་རྣམ་དག་ཡོང་བ་ལ་བླ་མ་བཟང་པོ་སློབ་དཔོན་ཀླུ་
སྒྲུབ་འདྲ་བ་དགོས། སློབ་མ་བཟང་པོ་རྒྱལ་པོ་བདེ་སྤྱོད་འདྲ་བ་དགོས། གདམས་
ངག་བཟང་པོ་བཤེས་སྤྲིངས་དང་རིན་ཆེན་འཕྲེང་བ་འདྲ་བ་དགོས། དེ་མིན་སྔར་
བཤད་པ་ལྟར་བློ་ངན་དེས་ཕུང་ལ་བཏབ་ཡོང་སྟེ། སྔོན་གཡོ་པོ་སྒྲེ་བེར་གྱི་གནས་
བརྟན་བྱ་བས་དགེ་འདུན་གྱི་སྡེ་འཁྲུག་ཐེབས། དགེ་བཤེས་ཀ་མ་བས་ལན་གསུམ་
གྱི་བར་དུ་བཟློག་ཀྱང་མ་ཐུབ་པར། ངས་ཁྱེད་ལ་ལན་གསུམ་གྱི་བར་དུ་བཟློག་པ་
རྒྱབ་ཡོད་དོ་གསུངས། དེ་ནས་ཁོང་ན་ནས་འཆི་གྲབས་བྱུང་བ་ན། འགྱོད་པ་སྐྱེས་
ནས་སངས་རྒྱས་ལས་ཀྱང་ཀ་མ་བ་ལ་ཡིད་ཆེས་ལྷག་པ་སྐྱེས། སྒོ་དྲག་པོ་མི་བཟད་པོ་
ད་ངས་ཁྱེར། ད་ང་ལ་ཚངས་སྤྱོད་གཅིག་ཕོབ་དང་ཟེར་བ་བྱུང༌། ཉེས་དམིགས་
བཞི་པ་ནི། བློ་ངན་འདིའི་རྐྱེན་གྱིས་སྒྲུབ་པ་ལ་ནན་ཏན་མ་བྱས། དེ་མ་བྱས་པས་
དགེ་བ་གང་བྱས་ཆུ་ལ་རི་མོ་བྲིས་པ་ལྟ་བུ། མི་དགེ་བ་གང་བྱས་རྡོ་ལ་རི་མོ་བྲིས་པ་ལྟ་
བུ། ལུང་མ་བསྟན་གང་ཡིན་ས་ལ་རི་མོ་བྲིས་པ་ལྟ་བུར་འདུག་པས་ད་ངས་དེ་ལས་
ལྡོག་ནས། སྡིག་པ་ཆུ་ལ་རི་མོ་བྲིས་པ་ལྟ་བུ་དང་དགེ་བ་རྡོ་ལ་རི་མོ་བྲིས་པ་ལྟ་བུ་བྱེད་
དགོས་སྙམ་དུ་བསམས་ཞིང༌། ཤེས་བྱེད་ཀྱང་བཤེས་སྤྲིང་ལས། སེམས་ནི་ཆུ་དང་
ས་དང་རྡོ་བ་ལ། ། རི་མོ་བྲིས་པ་དེ་འདྲར་རིག་པར་བགྱི། ། དེའི་ནང་ཉོན་མོངས་
ཅན་ལ་དང་པོ་ནི། ། མཆོག་སྟེ་ཆོས་འདོད་རྣམས་ལ་ཐ་མ་ལགས། ། ཞེས་གསུངས།
191



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དེ་ལྟར་ན་ཉོན་མོངས་པ་གང་སྐྱེས་ཐམས་ཅད་ལ་རེ་རེ་ནས་གཉེན་པོ་བསྟེན་གྱིན་
དྲན་པས་ཟིན་པར་བྱས་ནས་དེའི་དབང་དུ་མི་གཏོང་བ་འབན་གུང་རྒྱལ་འདྲ་བ་ཞིག་
བྱེད་དགོས་ཏེ། དེའི་ཞལ་ནས། ང་ནི་སེམས་ཀྱི་ཁར་སྒོར་གཉེན་པོའི་མདུང་ཐུང་
རེ་བསྣུན་ནས་སྡོད་པ་མིན་པ་གཞན་བྱ་རྒྱུ་མེད་གསུང་བ་འདྲ་བ་ཞིག་དགོས། ཉེས་
དམིགས་འདི་བཞི་ནི་ཆོས་ལ་བརྟེན་པའི་ཉེས་དམིགས་ཡིན། འོ་ན་ཉེས་དམིགས་དེ་
རང་ཡིན་ན་ཆོས་མི་བྱེད་པ་ཙམ་ལས་གཞན་ཉེས་པ་མི་འ་
འདུག་སྙམ་ན། དེ་བཞིས་མི་
ཚད་ཉེས་དམིགས་ལྔ་པོ་ནི། བློ་ངན་འདི་ཡོད་ཕྱིན་འདོད་པ་ཆེ་བ་དང༌། བྱུང་ཀྱང་
ཆོག་མི་ཤེས་པ་དང༌། དགྲ་ལ་ཞེ་ནས་སྡང་བ་དང་། དགྲ་མནར་བའི་སེམས་པའི་
མནར་སེམས་དང༌། དགྲ་ལ་གནོད་པ་བྱེད་འདོད་ཀྱི་གནོད་སེམས་དང༌། རང་གི་
ཉེས་དམིགས་ལ་ཉེས་དམིགས་མིན་པར་མི་ཤེས་པའི་རྨོངས་པ་དང་། ང་ཞེད་པོ་
ཡིན་སྙམ་དུ་སེམས་ཁེངས་པ་དང༌། གཞན་ལ་ཅུང་དྲག་ཙམ་བྱུང་བ་ཐོས་ན་ཕྲག་
དོག་དང་གཞན་ཡང་ཁོང་ཁྲོ་དང་། བརྣབ་སེམས་སོགས་ཉོན་མོངས་དང༌། བྱ་བ་
མ་ཡིན་པ་ལ་འཇུག་པར་བྱེད་པའི་སེམས་བྱུང་སེམས་པ་དེ་སེམས་སྤྱོད་བྱེད་ཡིན་
ཞིང་། དེས་བསྐྱེད་པའི་ལུས་ངག་གི་ཉེས་སྤྱོད་ཐམས་ཅད་བློ་ངན་འདི་ལས་འབྱུང་
བ་ཡིན། ཉེས་དམིགས་དྲུག་པ་ནི། འཆི་ཁར་འགྱོད་པ་སྐྱེ་བ་སྨོན་འགྲོ་ཆོས་གྲགས་
ལྟ་བུ་སྟེ། དེས་དགེ་འདུན་གྱི་སྡེ་འཁྲུག་བྱས། ནམ་ཞིག་ན་ཁོ་ཚད་པས་ན་ནས་ཉི་
མ་ཞིག་ཏུ་གཉིད་ལོག་པར། གཞན་གྱིས་ཁྱོད་དུས་རྒྱུན་གྲུང་པོ་ཡིན་པ་ལ་ཚད་པས་
ན་དུས་གཉིད་ལོག་པ་ཅི་ཡིན་བྱས་པས། ཁྱོད་ཚོས་ང་གྲུང་པོར་བཏང་བས་ང་ཕུང་།
ད་ངས་བལྟས་ཙ་ན་ཆོས་ཁོ་ན་མ་བྱས་པ་ཁམས་གསུམ་ན་ང་ལས་གླེན་པ་མི་འདུག་
ཟེར། ཡང་ལོངས་སྤྱོད་ཆེ་བས་ཀྱང་རང་ཕུང་བར་འགྱུར་བ་མང་སྟེ། སེ་རར་ཡང་
ཆོས་མཛད་ཀྱི་མིང་བཏགས་པ་མང་པོ་སྔར་ལོངས་སྤྱོད་མཐུན་རྐྱེན་འཛོམས་ནས་
ཆོས་འདི་མ་དྲན་པ་ལ་བརྟེན་ནས་གྲྭ་པ་ལོག ཟ་རྒྱུ་མ་རྙེད་རྐུན་མ་བརྐུས་ནས་སྣང་
192



ཉིན་བཅོ་ལྔ་པ།
རྩེ་ཤག་ཏུ་འགྲོ་དགོས་པ་ཡང་མང་པོ་བྱུང་བ་ཡིན་པས། ཁོང་ཚོ་ཡང་ཆོས་འདི་མ་
བསྒོམ་པས་དེ་འདྲ་བྱུང་བ་ཡིན་འདུག་པས་ངས་ཀྱང་ཆོས་འདི་མ་བསམ་ན་དེ་འདྲ་
གཅིག་ཡོང་སྙམ་དུ་བསམས་དགོས། དེར་མ་ཟད་ཁོང་ཚོས་འཇིག་རྟེན་མཁྱེན་པ་
རྙེད་དང་མ་རྙེད་དང༌། ། བདེ་དང་མི་བདེ་སྙན་དང་མི་སྙན་དང༌། ། བསྟོད་སྨད་
ཅེས་བགྱི་འཇིག་རྟེན་ཆོས་བརྒྱད་པོ། ། བདག་གི་ཡིད་ཡུལ་མིན་པར་མགོ་སྙོམས་
མཛོད། ། ཅེས་པའི་ནང་གི་འདོད་བྱ་བཞི་པོ་དེ་འདོད་ཀྱང་ཁོང་ཚོ་ལ་མ་བྱུང་།
འདོད་རྒྱུ་བཞི་ཀ་སྤུངས་པ་བཞིན་དུ་ཁོང་ཚོ་ལ་བྱུང་བ་བཞིན་དུ་ང་ལ་ཡང་མི་ཡོང་
བའི་ངེས་པ་མེད་སྙམ་དུ་བསམས་དགོས། ཉོན་མོངས་སྐྱེས་བྱུང་རེས་ཀྱི་སྡོད་སྡོད་
ཟེར་མཁན་རིག་བྱུང་ན། དེ་གྲུབ་པའི་དབང་ཕྱུག་ཆེན་པོ་ཞིག་ཏུ་མགྱོགས་པོར་
འགྲོ་བ་ཡིན་གསུངས། འཆི་བ་དྲན་པའི་ཕན་ཡོན་ལ་དྲུག་ཡོད་དོ། དོན་ཆེ་བའི་
ཕན་ཡོན། སྟོབས་ཆེ་བའི་ཕན་ཡོན། ཐོག་མར་ཕན་ཆེ་བ། བར་དུ་ཕན་ཆེ་བ།
མཐའ་མར་ཕན་ཆེ་བ། འཆི་བའི་ཚེ་དགའ་བཞིན་དུའམ་མི་འགྱོད་བཞིན་དུ་འཆི་
བའི་ཕན་ཡོན་རྣམས་སོ། དང་པོ་ནི་ འཆི་ བ་ དྲན་ནས་ འཆི་ བར་ ཐག་ཆོད་ན།
ངས་སྤྱོད་གཏོང་བའི་སྦྱིན་པ་དང༌། མི་དགེ་བ་ལས་ཡིད་བསྲུང་བའི་ཚུལ་ཁྲིམས།
གཞན་གྱི་ཁོང་ཁྲོ་བསླང་ཡང་བཟོད་པའི་བཟོད་པ་དང༌
། དགེ་བ་མྱུར་དུ་བྱེད་པའི་
བརྩོན་འགྲུས། དགེ་ བ་ དེ་ ལ་ སེམས་ རྩེ་ གཅིག་ ཏུ་ བསྒྲིམས་ པའི་ བསམ་ གཏན།
དགེ་བའི་ཆ་ལ་སོ་སོར་རྟོག་པའི་ཤེས་རབ་རྣམས་དུས་གཅིག་ལ་འོང་བས་དོན་ཤིན་
ཏུ་ཆེ་བ་དེ་ལ་རང་ཉིད་གནས་ནས་གཞན་ཡང་འགོད་པ་དང་། ཕན་ཡོན་གཉིས་པ་
ནི། ཉོན་མོངས་དང་ཉེས་སྤྱོད་ཐམས་ཅད་ཅིག་ཅར་འཇོམས་པའི་ཐོ་བ་དང་ཞེས་
སོགས་ཀྱིས་བསྟན་ཏེ། དཔེར་ན་མགར་བས་གསེར་ལ་སོགས་པ་བརྡུང་པའི་ཚེ་འོག་
རྡོ་དང་གསེར་གཉིས་ཐོ་བས་ལྷན་ཅིག་ཏུ་བརྡུང་བ་དང་འདྲ་བར་རང་ཉིད་ཀྱི་ཉོན་
མོངས་ནི་འོག་རྡོ་དང་འདྲ། འོག་རྡོ་མེད་ན་གསེར་སྡོད་པའི་གཞི་མེད་པ་ལྟར་ཉོན་
ལོངས་
193



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
མོངས་མེད་ན་ཉེས་སྤྱོད་སྐྱེ་བའི་གཞི་མེད་པས་ཉེས་སྤྱོད་ཉོན་མོངས་ལ་བརྟེན་ནས་སྐྱེ་
ལ་ཉོན་མོངས་མངོན་གྱུར་དུ་ཡོད་ཕྱིན་ཉེས་སྤྱོད་བཤགས་པ་སོགས་ཀྱིས་རེ་ཞིག་དག་
པར་བྱས་ཀྱང་གཞི་རྟེན་དང་མ་བྲལ་བས་སླར་ཡང་ཉེས་སྤྱོད་སྐྱེ། དེའི་ཕྱིར་གཞི་
རྟེན་ཉོན་མོངས་ཀྱི་གཉེན་པོ་ངོ་ཐོག་དེ་སྟོང་ཉིད་རྟོགས་པའི་ཤེས་རབ་ཡིན་ཀྱང་།
དེ་རེ་ཞིག་ཡོང་དཀའ་བས་དེའི་འོག་ནས་འདི་ལས་ལྷག་པ་མེད་དེ། འདི་རྣལ་མ་
ཞིག་ཡོད་ན། དེས་ཉོན་མོངས་མངོན་འགྱུར་བ་མང་པོ་དང༌། ཉེས་སྤྱོད་རྣམས་
ཅིག་ཅར་དུ་བརྡུངས་བ་དང་འདྲ་བར་ཟིལ་གྱིས་གནོན་ནུས་པ་ཡིན། དེར་མ་ཟད་
དགེ་བ་སྟོབས་ཆེན་བསྐྱེད་དེ། དགེ་བ་དུག་གསུམ་གྱི་ལྷད་དང་མ་བྲལ་བ་གསོགས་
ཤིན་ཏུ་དཀའ་ནའང། འདི་རྒྱུད་ལ་ཡོད་ན་དེས་དུག་གསུམ་དང་བྲལ་བའི་དགེ་བ་
བསྐྱེད་པ་ལ་སྟོབས་ཤིན་ཏུ་ཆེ། ཕན་ཡོན་གསུམ་པ་བཞི་པ་ལྔ་པ་གསུམ་ནི། བློ་
འདིས་ཐོག་མར་དགེ་བ་ཐམས་ཅད་ལ་བསྐུལ། བར་དུ་ཉམས་སུ་ལེན་འཇུག ཐ་
མར་མཐར་ཕྱིན་པར་བྱེད་པ་ཡིན་ལ། དེ་ཙམ་དུ་མ་ཟད་སྐྱེས་བུ་གསུམ་གྱི་ལམ་གྱི་
རིམ་པ་ལ་སྦྱར་ན་ཡང་། མི་རྟག་པ་འདི་སྐྱེས་བུ་ཆུང་ངུའི་ལམ་དངོས་ཡིན། འབྲིང་
གི་སྣ་འདྲེན་ཡིན། ཆེན་པོའི་སྐུལ་བྱེད་ཡིན། དང་པོ་ཡོད་དེ་མི་རྟག་པ་བསྒོམ་པ་
ནས་སྐྱེས་བུ་ཆུང་ངུའི་ལམ་གྱི་དངོས་གཞི་ཚུགས་པར་ལམ་རིམ་རྣམས་ནས་གསུངས་
པ་ཡིན། འབྲིང་གི་སྣ་འདྲེན་ཡིན་ཚུལ་ནི། སྐྱེས་བུ་འབྲིང་གི་ལམ་ལ་བདེན་བཞི་མི་
རྟག་སོགས་བཅུ་དྲུག་རྟོགས་པའི་ལམ་འཇོག་བ་ཡིན་ལ། དེ་ཡང་རྣམ་འགྲེལ་ལས།
གང་ཕྱིར་མི་རྟག་ལས་སྡུག་བསྔལ། ། སྡུག་བསྔལ་ལས་ནི་བདག་མེད་གསུངས།
ཞེས་གོ་རིམ་སུ་གསུངས་པ་ལྟར། དེ་ཐམས་ཅད་ཀྱི་སྔོན་དུ་སྡུག་བསྔལ་མི་རྟག་པར་
རྟོག་པའི་ལམ་གསུངས་ཤིང༌། དེ་ཡང་མི་རྟག་པ་ཕྲ་མོ་བསྒོམས་ནས་ཁྱད་གཞི་མི་
རྟག་པ་གང་ཡིན་པ་དེ་ནི་སྡུག་བསྔལ་དང་། སྡུག་བསྔལ་གང་ཡིན་པ་དེ་ཉིད་བདག་
མེད་པ་ཡིན། དེ་ལྟར་གོ་རིམ་སུ་བསྒོམ་པར་གསུངས་པས་མི་རྟག་པ་སྒོམ་པའི་ལམ་
194



ཉིན་བཅོ་ལྔ་པ།
འདི་སྐྱེས་བུ་འབྲིང་གི་སྣ་འདྲེན་ཡིན་ཏེ་གོང་དུ་ཞུས་པ་ལྟར་ལམ་ལྷག་མ་རྣམས་
འདིས་སྣ་དྲངས་ནས་ཡོང་བ་ཡིན་གསུང་ཡང་བདག་ཅག་གི་སྟོན་པ་སྔོན་རྒྱལ་པོ་ཞིག་
ཏུ་འཁྲུངས་པ་ན་ཡུལ་དེར་ཀུ་མུ་ཏའི་དུས་སྟོན་ཞེས་པའི་དུས་སྟོན་ཆེན་པོ་ཞིག་ཡོད་
པ་དེར་གཟིགས་མོ་ལ་ཕེབས་པར་ཞུས་པ་ན། ཀྱེ་མའོ་འཇིག་རྟེན་ཉོན་མོངས་
དག ། གནས་པ་མི་བརྟན་དགའ་མི་འགྱུར། ། ཀུ་མུ་ཏ་ཡི་དཔལ་འདི་ཡང་། །
དྲན་པར་བྱ་བ་ཉིད་དུ་འགྱུར། ། ཞེས་དེ་རིང་ཡོང་རྒྱུའི་དུས་སྟོན་དེ་ཉིད་གནས་པ་
བརྟན་པ་མ་ཡིན་པས་དེ་ལ་བདག་དགའ་བར་མི་འགྱུར་ཏེ། དེ་ལྟ་བུའི་ཀུ་མུ་ཏ་ཡི་
དཔལ་འདི་ཡང་མི་རྟག་པ་ཡིན་པས་དོ་ནུབ་ཙ་ན་ད་ནང་དེ་འདྲ་ཞིག་བྱུང་སོང་སྙམ་
དུ་དྲན་པའི་ཡུལ་ཙམ་དུ་འགྱུར་ཞིང་། དེ་རིང་མཐོང་བའི་ཚེ་ཡང་ཉོན་མོངས་པའི་
རྣམ་རྟོག་མང་པོ་སྐྱེ་བ་ཡིན་པས་སྙིང་པོ་མེད་གསུངས་པ་ལྟར་བསམ་དགོས་གསུངས།
སྐྱེས་བུ་ཆེན་པོའི་ལམ་ལ་བསྐུལ་བྱེད་ཡིན་པ་ནི་འཇུག་པ་ལས། འགྲོ་བ་གཡོ་བའི་ཆུ་
ཡི་ནང་གི་ཟླ་བ་ལྟར། ། གཡོ་དང་རང་བཞིན་ཉིད་ཀྱིས་སྟོང་པར་མཐོང་པ་ཡི། །
རྒྱལ་བའི་སྲས་པོ་འདི་ཡི་སེམས་གང་འགྲོ་བ་རྣམས། ། རྣམ་པར་གྲོལ་བར་བྱ་ཕྱིར་
སྙིང་རྗེའི་དབང་གྱུར་ཅིང་། ། ཞེས་གསུངས་པ་ལྟར། འགྲོ་བ་མི་རྟག་པ་ཆུ་ཟླ་ལྟར་
གཡོ་བར་མཐོང་ནས་སྙིང་རྗེ་ཆེན་པོ་དང་བྱང་ཆུབ་ཀྱི་སེམས་སོགས་སྐྱེ་བའི་བར་དུ་
འདིས་བསྐུལ་མ་གཏོང་བ་ཡིན། ཕན་ཡོན་དྲུག་པ་ནི་བཀའ་གདམས་གོང་མའི་
གསུང་ལས། ཆོས་པ་རབ་འཆི་བ་ལ་བྲོད། འབྲིང་མི་འཚེར། ཐ་མ་མི་འགྱོད།
ཅེས་གསུངས་ཤིང་། སྐྱེས་རབས་ལས་ཀྱང་དེ་ལྟར་འཇིག་རྟེན་ཞེས་སོགས་གསུངས་
པ་ལྟར། རྒྱལ་བུ་ཟླ་བ་སུ་ དྭ་ སའི་བུས་ཟིན་ནས་གསོད་པར་ངེས་ པའི་ཚེ་ཡང་
འཇིགས་པ་དང་ཡ་ང་བ་གང་ཡང་མེད་པ་ལྟར། གནས་འདི་ནས་ལྷའི་དགའ་ཚལ་
དུ་མགྲོན་དུ་བོས་པ་ལྟ་བུའི་ཚོད་ཀྱི་དགའ་སྤྲོ་དང་བཅས་ཏེ་འཆི་བ་ཡིན། བཀའ་
གདམས་ཀྱི་དགེ་བཤེས་བྱ་འཆད་ཁ་བ་ཆེན་པོ་ཞིང་དུ་གཤེགས་ཁར། མཆོད་པ་
195



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཞིག་ཤོམས་དང༌། ང་ལ་བསམ་པ་ཞིག་ཡོད་དེ་མི་འགྲུབ་པ་འདྲ་གསུངས། ཐུགས་
བསམ་མི་འགྲུབ་པ་ཅི་ལགས་ངེད་ཅག་གིས་སྒྲུབ་ན་འགྲུབ་སམ་ཞུས་པས། ཁྱེད་
ཅག་གིས་མི་འགྲུབ། སེམས་ཅན་ཐམས་ཅད་ཀྱི་དོན་དུ་དམྱལ་བའི་མེ་ནང་དུ་སྐྱེ་བ་
ཞིག་འདོད་པ་ལ་ད་དག་པའི་སྣང་བ་ཞིག་འཆར་ཀྱིན་འདུག་གསུང་བ་ལྟ་བུ་ཞིག་
ཆོས་འདི་བསྒོམས་ན་རང་ཅག་ལ་ ཡོང་ ཐག་ཆོད་ཡིན། འཆི་ཁར་ལུས་ལ་ནད་
གཅོད་དྲག་པོ་བྱུང་ཡང་སེམས་ལ་ཚབ་འཚུབ་མེད་པ་བློ་ལྷོད་དུ་བཏང་ནས་ད་རང་
ཡིན་སྙམ་དུ་བླ་མ་དཀོན་མཆོག་ལ་གསོལ་འདེབས་དང་འབྲེལ་བའི་སྒོ་ནས་སྔར་གང་
ལ་གོམས་པའི་དགེ་བའི་རྒྱུན་སྐྱོང་བར་བྱེད་བ་ཞིག་ཡོང་། དེ་ཡང་ད་ལྟ་ནས་ང་ཞེད་
པོ་ཡིན། འཆི་བ་སྒོམ་མཁན་ཡིན་ཞེས་པ་ལ་སོགས་པའི་ཁ་བྲོད་མང་པོ་འདི་ང་མི་
ཉན་ཏེ། དེ་ལྟར་བྱས་ན་ཚེ་འདིའི་རྣམ་རྟོག་གིས་བསླུས་པ་ཡིན། དེས་བསླུས་ན་
དཔེ་ཆོས་ལས། བརྟོད་ཕུར་ཇོ་གདན་དབང་བྱུང་ན། ། ཞེས་ པ་དང་འདྲ་ སྟེ།
བརྟོད་ཕུར་ནི་བེའུ་རྩྭ་ཁ་ཡོད་སར་བཏོད་ཐག་རིང་པོ་ཞིག་སྟེ་ཕུར་པ་ལ་བཏགས་ན་
བཞག་ན། རྩྭ་ཟོས་ནས་བསྡད་ཆོག་རྒྱུ་ལ་མི་སྡོད་པར་ཐེན་གྱིན་ཕྱིན་ཡང་ཚུར་
འཁོར་དེ་འདྲ་རང་བྱས་པས་ཐག་པ་ཐམས་ཅད་ཕུར་པ་ལ་འཁྲིལ་ཏེ་ཚུར་འགྲོལ་མ་
ཤེས་པར་མཚམས་ཞིག་ན་ཨོག་མ་དེ་ཕུར་པའི་རྩེ་ལ་བཀལ་ནས་ཤི་འགྲོ། དེ་བཞིན་
དུ་རང་ཅག་ཆོས་བྱེད་ཁུལ་ཅི་བྱས་ཀྱང་ཚེ་འདིའི་རྣམ་རྟོག་གི་བརྟོད་ཕུར་དེ་རྩ་བ་
ནས་མ་བཏོན་པས། དོན་དུ་དེ་ལ་འཁོར་ནས་བསྡད་པ་ལས་མཚམས་ཞིག་ན་ཤི་བ་
ལས་ཀྱང་ལྷག་པའི་སྡུག་བསྔལ་མང་པོ་མྱོང་དགོས། ཇོ་གདན་ཞེས་པ་ནི་སྔོན་ཇོ་
གདན་གཙང་པ་ཞེས་པ་དགོན་པ་དེའི་ནང་དུ་མཁས་བཙུན་བཟང་གསུམ་འཛོམ་པ་
གཞན་གྱི་སྐྱབས་གནས་སུ་རེ་བ་ཞིག་བྱུང༌། ལན་ཅིག་དགོན་པ་དེ་ལ་སྡེ་འཁྲུག་ཅིག་
བྱུང་བ་ན་དང་པོར་ཁོས་གང་ཡང་མ་བྱས་པས་དགོན་པ་དེ་ཕམ། དེ་ནས་ཁོས་
དགོན་པ་ཕམ་པ་སེམས་ཀྱིས་མ་བཟོད་པར་གོ་ཆ་གྱོན་ཏེ་དམག་ལ་ཚམ་ཚོམ་མེད་
196



ཉིན་བཅོ་ལྔ་པ།
།
པར་ཕྱིན་པས་ཕ་རོལ་པོས་ལྟེ་པོ་འདི་ཡིན་ཟེར་ནས་ཁོ་བསད་པ་ན། དགོན་པའི་
གཤམ་དུ་རྫི་པོ་མང་པོས་གླུ་བླངས་པ། ཀྱེ་རབ་ཏུ་བྱུང་བའི་ཇོ་བོ་པའང་། ། བཟོད་
པ་རེ་གོ་ཆར་མ་གྱོན་ན། ། དཀའ་ཐུབ་བྱེད་པའི་ཇོ་གདན་ཡང༌། ། ད་ལྟ་འོག་མིན་
གྱི་གནས་ནས་ལྟུང་། ། ཞེས་ལབ་པ་ཡིན། བཀའ་གདམས་གོང་མས་འདི་འདྲ་
ཁོང་ཚོས་ཟེར་ མི་ ཤེས་ པས་ བྱིན་གྱིས་བརླབས་ པའི་ བཀའ་ ཡིན་ གསུངས་འདུག
འདིའི་འོག་མིན་གནས་ནས་ཞེས་པའི་འོག་མིན་ནི་རང་ཅག་གི་ལུས་རྟེན་འདི་ལ་བྱེད།
འདིའི་ནང་དུ་ཡོད་པའི་རང་གི་སེམས་དེ་ལོངས་སྤྱོད་རྫོགས་པའི་སྐུ་ཡིན། དེ་ཡིན་
ཏེ། འདི་ཐེག་པ་ཆེན་པོའི་ཆོས་ཡོངས་སུ་རྫོགས་པ་ལ་ལོངས་སྤྱོད་པ་ཡིན། ཡང་ན་
ངན་སོང་ལས་འོག་ཏུ་མིན་ཞིང་སྟེང་དུ་གནས་པས་ངན་སོང་ལ་ལྟོས་ཏེ་འོག་མིན་
ཡིན་པའི་བཤད་པ་ཡང་ཡོད། དབང་བྱུང་ན་ཞེས་པ་ནི། སྔོན་སྔགས་པ་ཞིག་གིས་
བུ་སྨད་སོགས་ལ་ཁྱེད་ཚོ་སྡུག་པ་འདུག ད་ལྟ་རིག་འཛིན་གྱི་གནས་སུ་ཕྱིན་ཆོག་
ཆོག་ཡིན་ཟེར་བ་ལ། ལན་ཅིག་ཁོ་འཆི་ནད་ཀྱིས་ཟིན་པ་ན། བུ་སྨད་སོགས་ཀྱིས་ད་
ང་ཚོ་སྡུག་པ་འདུག་སློབ་དཔོན་ཏ་རིག་འཛིན་གྱི་གནས་སུ་ཕེབས་ཆོག་ཆོག་རེད་བྱས་
པས། ཁོ་ན་རེ་ང་ལ་དབང་བྱུང་ན་རིག་འཛིན་གྱི་གནས་ལས་འདིར་སྡོད་པ་དགའ་
བར་འདུག་ཟེར་བ་བཞིན་དུ་ང་རང་རྣམས་ཀྱང་ཁ་བྲོད་མང་ན་འདི་ཚོ་འདྲ་བ་བྱས་
དོགས་ཆེ་གསུངས། གསུམ་པ་འཆི་བ་དྲན་པའི་བློ་ཇི་ལྟ་བུ་ཞིག་བསྐྱེད་པ་ནི། རང་
བཞིན་གཉེན་སོགས་དང་བྲལ་དོགས་ནས་འཆི་བ་ལ་འཇིགས་པ་ཙམ་མིན་པར་ཕྱི་
མའི་དོན་དུ་སྡིག་སྤོང་དགེ་སྒྲུབ་མ་བྱས་པར་འཆི་བ་ལ་འཇིགས་པ་བསྐྱེད་ནས་འཆི་
བ་སྒོམ་ཚུལ་དངོས་ལ་རྩ་བ་གསུམ། རྒྱུ་མཚན་དགུ། ཐག་བཅད་པ་གསུམ་དང་
བཅས་པ་ཐུན་སྐྱོང་བའི་སྐབས་སུ་ངེས་པར་དགོས་པ་ཡིན་པས་གྲངས་འདྲེན་ནི་སྔར་
ཞུས་པ་ལྟར་དང་དམིགས་པ་སྐྱོང་ཚུལ་ནི། རྒྱུ་མཚན་དང་པོའི་སྐབས། འཆི་
བདག་ངེས་པར་འོང་ཞིང་དེ་ཡང་རྐྱེན་གང་གིས་ཀྱང་བཟློག་ཏུ་མེད་དེ། ཡུལ་གང་
197



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
།
དུ་བསྡད་པ་དང་། ལུས་གང་བླངས་པ་དང་། དུས་གང་དུ་སྐྱེས་ཀྱང་བདག་ལ་འཆི་
མི་དགོས་པ་
གོས་པ་མེད་པའི་ཕྱིར། ཡུལ་གང་དུ་གནས་ཀྱང་འཆི་དགོས་བ་ནི། གང་དུ་
གནས་ན་འཆི་བས་མི་ཚུགས་པའི། ། ས་ཕྱོགས་དེ་ནི་ཡོད་པ་མ་ཡིན་ཏེ། ། བར་
སྣང་ལ་མེད་རྒྱ་མཚོའི་ནང་ན་མེད། ། རི་བོ་རྣམས་ཀྱི་གསེབ་ཏུ་ཞུགས་ནའང་
མིན། ། ཞེས་གསུངས་པ་ལྟར། སྔོན་ཤཱཀྱ་མང་པོ་ཞིག་ཉིན་གཅིག་ལ་གསོད་པར་
ངེས་པའི་ཚེ། ཤཱཀྱ་རྣམས་ཀྱིས་བཅོམ་ལྡན་འདས་ལ་སྐྱབས་ཞུས་པས། བཅོམ་
ལྡན་འདས་ཀྱིས་དེ་ངས་སྐྱབས་མི་ཡོང་གསུངས་པ་ལ། ནན་གྱིས་ཞུས་པས་འོ་ན་
ངས་བདེན་པ་བསྟན་ནོ་གསུངས་ནས་འགའ་ཞིག་རྒྱ་མཚོའི་གཏིང་དང༌། འགའ་
ཞིག་རི་རབ་ཀྱི་ཁོང་སེང་དུ་སྦས། ཁ་ཤས་སྟོན་པ་རང་གི་གསོལ་ལྷུང་གི་འོག་ཏུ་སྦས་
ཀྱང་དམག་ཐག་ཆོད་པའི་ཚེ་ཐམས་ཅད་ཤི་སོང་བ་ཡིན། དེ་དང་རང་རེ་གཅིག་པ་
ཡིན། ཡང་དཔེ་ཆོས་ལས། ཕྱག་ན་འཚོ་བྱེད་ཁ་བརྡ་སྒྲིག ། ཞེས་པའི་དཔེ་ཁ་
སང་ཞུས་པ་དང་། ལུས་གང་བླངས་ཀྱང་འཆི་དགོས་པ་ནི་ཚོམས་ལས། གང་ཡང་
སངས་རྒྱས་རང་སངས་རྒྱས། ། སངས་རྒྱས་རྣམས་ཀྱི་ཉན་ཐོས་ཀྱང༌། ། སྐུ་ལུས་
འདི་ནི་སྤོང་མཛད་ན། ། སྐྱེ་བོ་ཕལ་པ་སྨོས་ཅི་དགོས། ། ཞེས་གསུངས། རྒྱུ་
མཚན་གཉིས་པ་ལ་རྫིང་ཆུའི་དཔེ་ཁ་སང་ཞུས་པ་ལྟར་བསྒོམས་ནས་མྱོང་བ་འདོན།
རྒྱུ་མཚན་གསུམ་པའི་སྐབས་འཆད་ཁ་བས། ལོ་དྲུག་ཅུ་ལ་ལྟོ་རྒྱབ་དང་ཞེས་ཁ་སང་
དྲངས་ནས་ཞུས་ཡོད་ཅིང་། དགའ་བོ་མངལ་འཇུག་གི་མདོའི་ལུང་དྲངས་ནས་
བསྒོམས་པའི་མཐར་ཆོས་བྱ་དགོས་པར་ཐག་བཅད་དེ་དེས་ནི་ཆོས་བྱ་དགོས་སམ་མི་
དགོས་སྙམ་པའི་ཐེ་ཚོམ་འགོག་བ་ཡིན། རྒྱུ་མཚན་བཞི་པའི་སྐབས། ཕུ་ཆུང་བ་ཤ་
བོ་སྒང་པ་དང་ལྷན་ཅིག་ཕན་ཚུན་རྒྱལ་དུ་བྱོན་ནས་ཉིན་གཅིག་རིའི་རྩེར་བྱོན་པ་ན།
དེ་དུས་རོ་ཐམས་ཅད་སྒམ་དུ་བཅུག་ནས་སྦས་པར་བྱེད་པས། ཕུ་ཆུང་པས་རི་
འབུར་འབུར་འདི་ཚོ་གང་ཡིན་གསུང་པ་ལ། ཤྭ་བོ་སྒང་པས་འདིར་མི་འདི་དང༌
198



ཉིན་བཅོ་ལྔ་པ།
འདི་འདྲ་ཞིག་གི་རོ་ཡོད་ཅེས་རེ་རེ་ནས་ཞུས་པས། མཚམས་ཤིག་ན་ཕུ་ཆུང་བས་འུ་
ཅག་གཉིས་དེར་དོན་མེད་དུ་བསྡད་ནས་ཅི་བྱེད་གསུངས་ཏེ་ནང་དུ་ཕེབས་ནས་ཐུན་
སྐྱོང་བར་མཛད་པ་དེ་འདྲ་དགོས། རྒྱུ་མཚན་ལྔ་པའི་སྐབས། ནམ་འཆི་ལ་ངེས་པ་
མེད་དེ། འཆི་རྐྱེན་ཤིན་ཏུ་མང་ཞིང་གསོན་རྐྱེན་ཉུང་བ། གསོན་རྐྱེན་དུ་བཏགས་
པ་དེ་དག་ཀྱང་འཆི་རྐྱེན་དུ་འགྱུར་བའི་ཕྱིར་ཞེས་སྒྲུབ་ནས་བསྒོམས། རྒྱུ་མཚན་
དྲུག་པའི་སྐབས་ལུས་ཤིན་ཏུ་ཉམ་ཆུང་བས། ཡེར་པའི་ཞང་བཙུན་གྱིས་རྐྱེན་ཕྲ་མོ་
རེ་ལ་ཡང་སྙད་འདོགས་ཡིན་གསུང་བ་ལྟར། སྙད་འདོགས་ཆུང་ངུ་རེས་རྐྱེན་བྱས་
ནས་འཆི་ཚུལ་བསམ་ཏེ། ད་ལོ་གཅིག་པོར་སེ་ར་ནས་ཤུ་བ་རྐྱང་པ་རྒྱབ་ནས་ཤི་བ་
དྲུག་བྱུང་སོང་། དེ་ལྟར་ཐུན་གྱི་སྐབས་སུ་བསྒོམས་པས་མི་ཆོག རང་ལ་ན་ཚ་ཅུང་
ཟད་རེ་བྱུང་ན་ཡང་འཆི་བདག་ཁོའི་སྙད་འདོགས་ཡིན་སྙམ་པ་བྱེད་དགོས། དེ་ལ་
ལུང་འདྲེན་ན་ཡང་། བཤེས་སྤྲིངས་ལས། ས་དང་ལྷུན་པོ་རྒྱ་མཚོ་ཉི་མ་བདུན། །
ཞེས་སོགས་སྔར་དྲངས་པ་འདི་འདྲེན། དེ་ནས་ཆོས་ད་ལྟ་ཉིད་དུ་བྱ་དགོས་པར་
ཐག་གཅོད་དེ། དེས་ནི་ཆོས་སང་བྱ་གནངས་བྱའི་ཕྱི་བཤོལ་གྱི་ལེ་ལོ་འགོག རྒྱུ་
ཚན་བདུན་པ་དང་བརྒྱད་པ་དགུ་པ་གསུམ་གྱི་སྐབས། གཉེན་ལུས་ལོངས་སྤྱོད་
གསུམ་གྱི་མི་ཕན་པའི་ཁར་གནོད་པའི་ཕྱིར་ཞེས་བཀོད་ནས་གཉེན་གྱིས་གནོད་ཚུལ་
ནི། རང་འཆི་བ་ལ་ཉེ་བའི་ཚེ་དེ་ཚོས་ངུས་པས། དེ་ཚོ་ལ་ཆགས་ནས་ངན་འགྲོར་
འགྲོ་བའི་རྒྱུ་བྱེད། ལོངས་སྤྱོད་ཀྱིས་གནོད་ཚུལ་ནི། ལོངས་སྤྱོད་ལ་ཆགས་ནས་
ངན་འགྲོར་འགྲོ་བ་སྟེ། སྔོན་སངས་རྒྱས་ཞལ་བཞུགས་དུས་དགེ་སློང་ཞིག་ལྟུང་
བཟེད་ལ་ཆགས་ནས་ཤི་བས་ལྟུང་བཟེད་དེའི་ནང་དུ་སྦྲུལ་ལ་སྐྱེས་པ་ལྟ་བུ། ལུས་
ཀྱིས་གནོད་ཚུལ་ནི། ཁ་ སང་ རྒྱུན་ཞུགས་ལ་ ཡང་ བདག་ཆད་ཀྱིས་ དོགས་ པའི་
འཇིགས་པ་འབྱུང་ཚུལ་དང་བཅས་པ་ལྟར་ངེས་པར་མཛད་ནས་བསྒོམ་དགོས། དེ་
ལྟར་བསྒོམས་ན་སྔར་གྱི་ཚེ་འདིའི་བློ་སྣ་ཚབ་འཚུབ་དེ་འགགས་ནས་སེམས་བདེ་
199



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོ
ག་ངོགས།
འབོལ་གྱིས་འགྲོ་སྟེ། འབྲོམ་རིན་པོ་ཆེས་དགེ་བཤེས་པོ་ཏོ་བར། ཁྱོད་ཀྱི་བློ་ཕོ་བ་
དུག་བཏབ་ཀྱིས་ན་བ་དེ་ད་བདེ་འབོལ་གྱིས་སོང་ངམ་གསུངས་པ་ལྟར་དང༌། དེ་
ལྟར་བསྒོམས་པའི་མཐར་ཆོས་འབའ་ཞིག་བྱ་དགོས་པར་ཐག་གཅོད་དེ། དེས་ནི་
ཆོས་མིན་ལ་ཆོས་སུ་བལྟ་བའི་ལྟ་བ་ངན་པ་དེ་འགོག་པ་ཡིན། དེ་ལྟར་འཆི་བ་མི་རྟག་
པ་བསྒོམ་རྗེས་སྐྱབས་འགྲོ་བསྒོམས། ངན་འགྲོའི་སྡུག་བསྔལ་སྐྱེས་བུ་འབྲིང་གི་
སྐབས་སུ་བསྒོམ་པར་བསྟན་རིམ་གཞན་ལས་གསུངས་ཀྱང་། ངན་འགྲོའི་སྡུག་
བསྔལ་བསྒོམས་ནས་དེ་ལ་འཇིགས་པ་སྐྱེ་བ་ཞིག་མ་བྱུང་ན་སྐྱབས་འགྲོའི་རྒྱུ་མི་ཚང་
བར་གཟིགས་ནས། རྗེ་རིན་པོ་ཆེས། ངན་འགྲོའི་སྡུག་བསྔལ་སྒོམ་ཚུལ་མཚམས་
འདིར་བཞེས་པ་ཡིན། དེ་ཡང་སྐྱེས་བུ་གསུམ་ཀར་ཀུན་སློང་འཆོས་པ་དང་སྒྲུབ་པ་
གཉིས་གཉིས་ཡོད་པའི། ངན་འགྲོའི་སྡུག་བསྔལ་བསྒོམ་པ་ཡན་ཆོད་ཀྱིས་སྐྱེས་བུ་
ཆུང་ངུའི་ཀུན་སློང་འཆོས་པ་དང་། སྐྱབས་འགྲོ་བསྒོམ་པ་སྐྱེས་བུ་ཆུང་ངུའི་སྒྲུབ་པ་
དངོས། སྡུག་ཀུན་གྱི་ཉེས་དམིགས་བསམས་པ་སྐྱེས་བུ་འབྲིང་གི་ཀུན་སློང་འཆོས་པ་
དང་། དེ་གཉིས་འགག་པའི་འགོག་བདེན་ཐོབ་ཕྱིར་དུ་ལམ་བདེན་ཉམས་སུ་ལེན་
པ་སྐྱེས་བུ་འབྲིང་གི་སྒྲུབ་པ་དངོས། བྱང་ཆུབ་ཏུ་སེམས་བསྐྱེད་པ་སྐྱེས་བུ་ཆེན་པོའི་
ཀུན་སློང་འཆོས་པ་དང་། རྒྱལ་སྲས་ཀྱི་སྤྱོད་པ་ཕྱིན་དྲུག་བསྡུ་བཞི་ལ་སློབ་པ་སྐྱེས་བུ་
ཆེན་པོའི་ སྒྲུབ་ པ་དངོས་ ཡིན་གསུངས། དེ་ནས་དཔེར་ན་ཆུས་ཁྱེར་བའི་ ལས་
བསགས་པ་དེ་ཆུས་ཁྱེར་ཡོང་བྱས་ཀྱང་མི་ཉན་པར་ཆུ་བརྒལ་བར་སོང་ནས་ཤི་འགྲོ།
ལས་མ་བསགས་པ་དེ་ཆུ་ལ་ཞེད་ནས་མ་བརྒལ་བས་བསྡད་ཡོང་། དེ་བཞིན་དུ་ངན་
འགྲོའི་སྡུག་བསྔལ་ལ་འཇིགས་ན་དེར་སྐྱེ་མ་འདོད་པའི་རྟགས་ཡིན། མི་འཇིགས་ན་
སྐྱེ་འདོད་པའི་སྔ་ལྟས་ཡིན་གསུངས། དེ་ཡང་རང་དབང་མེད་ཅིང་ལས
ང་ལས་ཀྱི་གཞན་
དབང་ཅན་ཡིན་པས། ལས་དཀར་ནག་གིས་ཇི་ལྟར་འཕངས་པ་བཞིན་སྐྱེའོ་ཞེས་
གསུངས་པ་འདི་ཁོ་ན་ལ་བསམ་བློ་ཡག་པོ་གཏོང་དགོས་གསུངས། རབ་ཏུ་ཚ་ཞིང་
20)



ཉིན་བཅོ་ལྔ་པ།
གྲང་བ་ཡི། ། ཞེས་སོགས་ཀྱི་སྐབས་སུ། དམྱལ་བ་དང་ཡི་དྭགས་ཀྱི་སྡུག་བསྔལ་
བསམས་པ་དང༌། དུད་འགྲོ་ཁ་ཐོར་བའི་སྡུག་བསྔལ་ནི་མིག་གི་ཀྱང་བལྟས་ནས།
ང་དུད་འགྲོ་འདི་འདྲ་ཞིག་ཏུ་ད་ལྟར་རང་གྱུར་སོང་ན་སྡུག་བསྔལ་འདི་བདག་གིས་
བཟོད་ནུས་ པ་ འདུག་ གམ་ སྙམ་ དུ་ བསམས་ དགོས། བཞི་ བརྒྱ་ པ་ ལས་ ཀྱང་།
བདག་ནི་འཆིའོ་སྙམ་སེམས་པ། ། གང་ལ་ངེས་པ་ཡོད་གྱུར་པ། ། དེས་ནི་འཇིགས་
པ་ཡོངས་བཏང་ཕྱིར། ། འཆི་བདག་ལ་ཡང་ག་ལ་འཇིགས། ། ཞེས་གསུངས་པ་
ཡིན། སྡུག་བསྔལ་མ་བསྒོམ་པའི་ཉེས་དམིགས་གཅིག་ཡོད་དེ་དེ་ལས་སྡུག་པ་མེད།
གཅིག་པོ་གང་ཞེ་ན། སྡུག་བསྔལ་མ་བསྒོམ་ན་ངེས་འབྱུང་སྐྱེ་བའི་གནས་མེད།
སྡུག་བསྔལ་བསྒོམས་པ་ལ་ཕན་ཡོན་དྲུག་ཡོད་གསུངས། སྡུག་བསྔལ་གྱི་ཡོན་ཏན་དེ་
རྣམས་སྤྱོད་འཇུག་ཏུ་ཞེས་སོགས་ཀྱི་སྐབས་སུ་སྤྱོད་འཇུག་ལས། གཞན་ཡང་སྡུག་
བསྔལ་ཡོན་ཏན་ནི། ། སྐྱོ་བས་དྲེགས་པ་སེལ་བར་བྱེད། ། འཁོར་བ་པ་ལ་སྙིང་རྗེ་
སྐྱེ། ། སྡིག་ལ་འཛེམ་ཞིང་དགེ་ལ་དགའ། ། ཞེས་རང་རྒྱུད་ལ་བྱུང་ཟིན་པའི་སྡུག་
བསྔལ་གྱི་དབང་དུ་བྱས་ནས་གསུངས་པ་ཁྱོད་ཀྱིས་དོན་མ་གོ་བའམ། ལོག་པར་
འཆད་འདུག་སྙམ་ན་སྐྱོན་མེད་དེ་སྤྱོད་འཇུག་ལས་དེའི་དབང་དུ་མཛད་ཀྱང༌། མ་
འོངས་པ་ན་འབྱུང་བར་འགྱུར་བའི་སྡུག་བསྔལ་ལ་ཡང་དོན་འདྲ་བར་སྣང་བས་ངས་
དེ་ལྟར་བཤད་པ་ཡིན་ཞེས་རྗེ་རིན་པོ་ཆེས་དོགས་སེལ་མཛད་པ་ཡིན། དམྱལ་བ་ལྟ་
བུར་ནི་མྱོང་བྱ་སྡུག་བསྔལ་སྣ་ཚོགས་པས་མང་བ། ཤུགས་དྲག་པ། མི་བཟད་པ།
ཡུན་རིང་བ། བར་མཚམས་མེད་པ་ཡོད་ཚུལ་ལེགས་པར་བསམས་དགོས་གསུང་
ངོ༌། ། །
201



ཉིན་བཅུ་དྲུག་པ།
༧སློབ་དཔོན་ཆེན་པོ་དཔའ་བོས། རྒ་དང་ན་དང་འཆི་བའི་གནོད་བྱེད་
དགྲ། མཐུ་ཆེན་དགག་ཏུ་མི་ནུས་ཡོད་བཞིན་ལ། ། འཇིག་རྟེན་ཕ་རོལ་ཉམ་ངར་
ངེས་འགྲོ་ན། ། སེམས་ཤེས་སུ་ཞིག་འདི་ལ་དགའ་བར་སེམས། ། ཞེས་སོགས་ཀྱི་
ལུང་འདྲེན་པར་མཛད་དེ། དེ་དང་འབྲེལ་བའི་སྔོན་འགྲོའི་གསུང་བཤད་སྤྱི་དང༌།
ཁྱད་པར་ཐག་རིང་པོའི་འཇིགས་པ་མང་པོ་ཞིག་གཏན་ལ་ཕབ་ཕབས་ནས། ཐེམ་
པའི་རྩའི་མེ་དོང་ལ་ཇི་མི་སྙམ་པར་བཞག་ན་སྒོ་དོན་པ་དང་མེ་དོང་དེར་ལྷུང་ནས་
འགྲོ་བ་བཞིན་དུ། རང་རེ་ཡང་ཕྱི་མར་སྐྱེས་ཆོག་ཆོག་གི་ངན་འགྲོའི་སྡུག་བསྔལ་ལ་
ཇི་མི་སྙམ་པར་བཞག་ནས། ཐག་རིང་པོའི་ས་ལམ་མང་པོ་གཏན་ལ་ཕབ་ཕབས་
ཀྱང་དབུགས་ཆད་པ་དང་ངན་འགྲོ་དེར་ལྷུང་ནས་སྡུག་བསྔལ་མྱོང་དགོས་པ་ཡིན་
གསུངས། ཡང་མི་རྟག་པའི་སྐོར་ལ་བསྐྱར་བཤད་འདི་ལྟར་མཛད་དེ། པོ་ཏོ་བས།
ཆོས་གཅིག་བསྒོམས་པ་ལ་ངའི་ཆོས་མི་རྟག་པ་བསྒོམས་པ་འདི་ཁེ་ཆེ་སྟེ། འདི་རྒྱུད་
ལ་སྐྱེས་ན་ཐོག་མར་ཆོས་ལ་བསྐུལ་བའི་རྒྱུ་བྱེད། བར་དུ་ཉམས་སུ་ལེན་པའི་གྲོགས་
བྱེད། ཐ་མར་ཆོས་མཐར་ཕྱིན་པར་བྱེད་པའི་རྐྱེན་བྱེད་གསུངས་པ་ཡིན། འབྲོམ་
རིན་པོ་ཆེས་ཀྱང༌། མི་ཆེན་པོ་རྣམས་ལ་ཆོས་འདི་དམས་པ་འདྲ་བ་ཞིག་ཡོད་དེ།
ཞེས་གསུངས་ཞིང་། ཆོས་འདི་རྒྱུད་ལ་སྐྱེས་པའི་དཔེར་འོས་པ་གཉན་སྟོན་ཤཱཀྱས་
ཀྱང་། སང་དང་འཇིག་ རྟེན་ ཕྱི་ མ་ གཉིས། ། སྔོན་ལ་ གང་འོང་ གཏོལ་ མེད་
པས། ། སང་གི་ཚིས་ལ་མི་འབད་པར། ། ཕྱི་མའི་དོན་ལ་འབད་པར་རིགས། །
ཞེས་པའི་ཚོམས་ཀྱི་ལུང་འདི་ཡང་ཡང་གསུངས་ནས། ཕྱི་མའི་དོན་བཞི་ཡོད་དེ།
ཡོ་བྱད་ཚོགས་སུ་གཏོང་བ། སྡིག་ལྟུང་ལ་བཤགས་སྡོམ་བྱེད་པ། ལམ་གྱི་རིམ་པ་ལ་
202



ཉིན་བཅུ་དྲུག་པ།
བློ་སྦྱོང་བ། སེམས་ཅན་གྱི་དོན་དུ་སྨོན་ལམ་འདེབས་པ་བཞི་ཡིན་གསུངས། དེའི་
དང་པོ་ནི། ཡོ་བྱད་ཐམས་ཅད་ལ་མ་ཆགས་པར་དངོས་སུ་གཏོང་བའམ། དེ་མིན་
ཀྱང་གཏོང་སེམས་སྤེལ་བར་བྱེད་པ་ཡིན། གཉིས་པ་ནི། སྟོབས་བཞི་ཚང་བའི་
བཤགས་པ་ལ་ནན་ཏན་བྱེད་པ་ཡིན། གསུམ་པ་ནི་མི་རྟག་པ་བསྒོམས་པའི་ཚེ་ལམ་
གྱི་རིམ་པ་ཆ་ཚང་བ་མི་རྟག་པའི་དམིགས་རྣམ་གི་ཁོངས་སུ་བསྡུས་ནས་ཉམས་སུ་
ལེན་པ་ཡིན། བཞི་པ་ནི་སྐྱེ་བ་ལེན་མི་དགོས་ན་ཕར་བཞག སྐྱེ་བ་ལེན་དགོས་ཕྱིན་
སེམས་ཅན་གྱི་དོན་དུ་འགྲོ་དོན་རྣལ་མ་ནུས་པའི་བྱང་ཆུབ་སེམས་དཔའ་ཞིག་ཏུ་སྐྱེ་
བ་ལེན་རྒྱུ་ཡོང་བའི་སྨོན་ལམ་བཏབ་ན་དེ་དོན་ཆེ་བ་ཡིན་ཞིང་འགྲུབ་པ་ཡང་སྲིད།
རྒྱལ་བ་ཤཱཀྱ་ཐུབ་པ་ཡང་བློ་འདིས་ཆོས་ལ་བསྐུལ་ནས་སངས་རྒྱས་པ་ཡིན། སངས་
རྒྱས་ནས་ཆོས་ཀྱི་དང་པོར་ཡང་མི་རྟག་པ་འདི་གསུངས། ཆོས་ཀྱི་ཐ་མར་ཡང་འདི་
གསུངས་པ་ཡིན་ཏེ། དགེ་འདུན་དག དེ་བཞིན་གཤེགས་པས་ན་འདུས་བྱས་
ཐམས་ཅད་མི་རྟག་པར་གསུངས་སོ་ཞེས་སོགས་གསུངས་པ་ཡིན་གསུངས། ཡང་
ཀེའུ་ཚང་ཤར་གྱི་དགེ་སློང་ཞིག་ལ། ཁྱེད་ཀྱི་སེ་རར་མི་བཞུགས་པར་བློས་བཏང་ན་
འདིར་ཕེབས་པ་ཞེད་པོ་རེད་བྱས་པས། དེས་ཁོ་བློས་མ་བཏང་ཁོས་ང་བློས་བཏང་
ཟེར། དེ་འདྲ་བྱས་ན་ནི་བློས་བཏང་བའི་ཁྱབ་པ་མེད། དེའི་རྒྱུ་མཚན་གྱིས་སྤྲང་པོ་
ཡང་བློས་བཏང་དུ་འགྱུར་བ་ཡིན་གསུངས། ངན་འགྲོའི་སྡུག་བསྔལ་གྱིས་སྐབས་སུ།
རྒྱལ་བ་ལྔ་པ་ཆེན་པོས་འདི་བསམས་པའི་སྐབས་སུ་ཕྱིར་བལྟས་ཀྱི་བཤད་པ་མང་པོས་
མི་ཕན་པས་སྔོན་བྱོན་གི་དམ་པ་མང་པོས་བཤད་ཡམས་སུ་སོང་བ་མང་ཞེས་གསུངས་
པ་རྗེ་རིན་པོ་ཆེས་བདག་ངན་སོང་དུ་སྐྱེས་ན་ཞེས་གསུངས་པ་ལ་ཡིན་ནམ་གང་ལྟར་
དེའི་མཇུག་ཏུ་དངོས་གཞི་སྒོམ་ཚུལ་གྱི་སྐབས་སུ། རང་གི་ལས་གསོག་ལུགས་ལ་
བརྟག་ན་ངེས་པར་ངན་སོང་དུ་སྐྱེ་བ་ལས་འོས་མི་འདུག་སྙམ་པའི་སྒོ་ནས་ངན་
འགྲོའི་སྡུག་བསྔལ་སྒོམ་ཚུལ་གསུངས་པ་འདི་མན་ངག་བླ་ན་མེད་པ་ཡིན་ཞེས་བླ་མ་
203



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཐམས་ཅད་ཀྱིས་དགོངས་པ་གཅིག་ཏུ་གསུངས་པ་ཡིན་ཞིང་། དྲུང་པ་རྟ་ཕུག་པས་
ཀྱང་ངན་འགྲོའི་སྡུག་བསྔལ་བསྒོམས་པར་མཛད་པའི་ཚེ་དཀའ་བ་ཆེན་པོ་དཔག་ཏུ་
མེད་པ་བྱུང་ཡང་ཐུགས་རྒྱུད་ལ་སྐྱེར་མི་ཉན་པ་བྱུང་། རྗེས་སོར་འཇམ་དཔལ་ཞལ་
ལུང་འདི་པར་ལ་འཁོད་ནས་ཕྱག་དཔེ་ལ་གཟིགས་པས་འཇམ་དཔལ་ཞལ་ལུང་འདི་
དང་མཇལ་བའི་ཕྱིས། འདི་ཡོད་ན་ང་ལ་དཀའ་ལས་ཆེན་པོ་དེ་ཙམ་དགོས་པ་མི་
འདུག་གསུངས། དེ་ལྟ་བུའི་ངན་འགྲོའི་སྡུག་བསྔལ་བསྒོམ་པའི་ཚེ་ཡང་། དཔེར་
ན་སྣང་རྩེ་ཤག་གི་བཙོན་པ་ཞིག་གསོད་པའི་ཁྲིམས་གཞན་གཏོང་བའི་དུས་ལ་བབས་
པ་ན་ལྟད་མོ་ལྟ་བ་ལྟ་བུ་མི་བྱེད་པར། དེ་ལྟ་བུའི་བཙོན་པ་དེ་ལ་ཁྲིམས་གཏོང་པའི་
ཚེ། ལྟད་མོ་ལྟ་ མི་དེའི་ཁྲོད་ནས་བཟུང་སྟེ་ཁྲིམས་ལ་སྦྱར་ན་དེ་བཟུང་བ་དང༌།
སྔར་གྱི་ལྟད་མོ་ལྟ་རྒྱུའི་སེམས་དགའ་དགའ་ལྟ་བུ་དེ་སྦད་བརྗེད་དེ། རང་ཉིད་
ཁྲིམས་ལ་སྦྱོར་རྒྱུ་དེ་ དྲན་ནས་སྡུག་བསྔལ་བཟོད་གླགས་ མེད་ པ་འབྱུང་ བ་ ལྟར།
ངན་སོང་གི་སྡུག་བསྔལ་དེ་དག་ཀྱང་རང་གིས་དངོས་སུ་མྱོང་བར་མོས་ནས་འཇིགས་
པ་ཆེན་པོ་དང་བཅས་ཏེ་བསྒོམས་དགོས། སྡུག་བསྔལ་མ་སྒོམ་པའི་ཉེས་དམིགས་
གཅིག་ཁ་སང་ཞུས་པ་དེའི་ཁུངས་ནི། སྤྱོད་འཇུག་ལས། སྡུག་བསྔལ་མེད་པར་
ངེས་འབྱུང་མེད། ། དེ་བས་སེམས་ཁྱོད་བརྟན་པར་མནོས། ། ཞེས་གསུངས།
སྡུག་བསྔལ་བསྒོམ་པའི་ཕན་ཡོན་དྲུག་ཡོད་དེ་ང་རྒྱལ་དང་དྲེགས་པ་འཇོམས་པའི་
གནས་སམ་ཕན་ཡོན་དེ་བཞིན་དུ་སྙིང་རྗེའི་བའི་གནས་སྡིག་པ་ལ་འཛེམ་པའི་གནས།
དགེ་བ་ལ་དགའ་བའི་གནས། སྐྱབས་སུ་འགྲོ་བའི་གནས། ངེས་འབྱུང་སྐྱེ་བའི་
གནས་རྣམས་སོ། དེ་དག་སྟོན་པ་ལ་སྤྱོད་འཇུག་ལས། གཞན་ཡང་སྡུག་བསྔལ་
ཡོན་ཏན་ནི། ། ཞེས་སོགས་ཚིགས་བཅད་གཅིག་ཁ་སང་ཞུས་པ་དང༌། བདག་ནི་
འཇིགས་པས་རྣམ་སྐྲག་ནས། ། ཀུན་ཏུ་བཟང་ལ་བདག་ཉིད་འབུལ། ། ཞེས་
གསུངས་ཏེ། ལུང་དང་པོའི་ཚིག་རྐང་དང་པོ་གཉིས་ཀྱིས་ཕན་ཡོན་དང་། གསུམ་
204



ཉིན་བཅུ་དྲུག་པ།
པས་སྙིང་རྗེ། བཞི་པས་སྡིག་པ་ལ་འཛེམ་པ་དང༌། དགེ་བ་ལ་དགའ་བ་གཉིས་
བསྟན། ལུང་ཚན་ གཉིས་ པས་ ཕན་ ཡོན་ ཐ་ མ་ གཉིས་ བསྟན་ པ་ ཡིན་ གསུངས།
ངན་འགྲོའི་སྡུག་བསྔལ་བསམ་ཚུལ་དངོས་ཀྱི་སྐབས་སུ། འདི་ནས་དཔག་ཚད་སུམ་
ཁྲི་ཉིས་སྟོང་གི་འོག
འོག་ཏུ་དམྱལ་བ་ཡང་སོས་ཡོད། དེ་ནས་དཔག་ཚད་བཞི་སྟོང་བཞི་
སྟོང་གི་འོག་ཏུ་དམྱལ་བ་གཞན་བདུན་རེ་རེ་ནས་ཡོད། དེའི་དང་པོ་ཡང་སོས་ནི།
རང་དེར་སྐྱེས་པའི་ཉམས་བཏོན་ནས། ཡང་སོས་པའི་སེམས་ཅན་དེ་རྣམས་གཅིག་
གིས་གཅིག་མཐོང་པའི་ཚེ་ཁོང་ཁྲོ་ལང་སྟེ་མཚོན་ཆ་སྣ་ཚོགས་ཐོགས་ནས་གཅིག་གིས་
གཅིག་གསོད་པར་བྱེད། དེ་ནས་ནམ་མཁའ་ལས་ཁྱེད་རྣམས་ཡང་སོས་པར་གྱུར་
ཅིག་ཅེས་པའི་སྒྲ་བྱུང་བ་དང༌། ཡང་སོས་ནས་སྔར་ལྟར་སྡུག་བསྔལ་མྱོང་། འདིའི་
སྐབས་གསོད་པའི་ཐ་སྙད་བཏགས་པ་མ་གཏོགས་དངོས་སུ་གསོད་པ་མིན་བརྒྱལ་
ནས་འགྲོ་བ་ཡིན། ཡང་སོས་པར་འགྱུར་བའི་རྒྱུ་མཚན་ནི། བརྒྱལ་བའི་ཚེ་ཡིད་
བྱེད་དེ་ཉིད་ལྟེ་བ་དང་སྙིང་ཁ་སོགས་སུ་ལུས་ནས་སྡོད་པའི་རྒྱུ་མཚན་གྱིས་ཡིན།
དམྱལ་བ་ཡང་སོས་པའི་ཚེའི་ཚད་ནི། དམྱལ་བ་དེའི་ཉིན་གཅིག་ལ་མི་ལོ་ས་ཡ་
ས་ཡ་དགུ་
ཡིན་པས་གཞན་ལབ་རྒྱུ་དང་བྲལ། ཡང་སོས་པ་འདི་ཚ་དམྱལ་ཐམས་ཅད་ཀྱི་ནང་
ནས་སྡུག་བསྔལ་ཡང་ཤོས་ཡིན། འདི་ཚོ་ལ་ཕ་རོལ་པོ་ཐུབ་སྙམ་པའི་ཡིད་བདེ་ཉོན་
མོངས་ཅན་གྱི་ཆ་ཤས་ཕྲན་བུ་རེ་ཡང་བར་བར་དུ་ཡོང་རྒྱུ་ཡོད། ཐིག་ནག་ནི་རང་
དེར་སྐྱེས་པའི་ཉམས་བཏོན་ནས། ལུས་གན་རྐྱལ་དུ་བཞག དེའི་སྟེང་དུ་དམྱལ་
སྲུང་རྣམས་ཀྱིས་ཐིག་བཞི་དང་བརྒྱད་དང་བཅུ་དྲུག་ལ་སོགས་པ་བཏབ་ནས་ཐིག་
འདེབས་པའི་ཚེ་ཡང་ལུས་འཕར་བའི་སྡུག་བསྔལ་མྱོང༌། ཐིག་དེའི་སྟེང་དུ་སོག་
ལེས་འདྲེག་པ་དང་། སྟ་རེས་གཤེག་པ་དང༌། ཐིག་མེད་པའི་བར་ཐམས་ཅད་
སྟེའུས་གཞོག་པར་བྱེད་པའི་སྡུག་བསྔལ་མྱོང་། བསྡུས་འཇོམས་ནི། དེར་བཤན་
པ་སོགས་སྐྱེ་བར་བཤད་ཀྱང་། རང་གིས་ཀྱང་སེན་མོའི་བར་དུ་ ཤིག་བསད་ན།
205



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དེར་སྐྱེ་བའི་རྒྱུར་འགྲོ། དེར་སྐྱེས་ན་སྡུག་བསྔལ་ནི། དམྱལ་སྲུང་རྣམས་ཀྱིས་དེད་
ནས་ལྕགས་ཀྱི་རི་ར་ལུག་གི་གདོང་པ་ཅན་གཉིས་ཀྱི་བར་དུ་བཅུག་ནས་རི་དེ་གཉིས་
འདུས་པའི་དབུས་སུ་འཚིར་ཏེ་སྐད་ཅིག་དེ་ལ་ཁྲག་གི་རྒྱུན་བབས་པ་ད་ལྟ་ང་ཚོ་མི་
ཡུལ་གྱི་འོལ་པ་ཆེན་པོ་ལས་ཀྱང་ཆེ་བ་འབྱུང༌། ངུ་འབོད་ནི། ལྕགས་མེ་འབར་བའི་
ཁང་པའི་ནང་དུ་བཅུག་ནས་ལྕགས་ཀྱི་ས་གཞི་མེ་རབ་ཏུ་འབར་བའི་སྟེང་དུ་བཞག་
པ་དང༌། ཕྱོགས་ཀུན་ནས་མེ་འབར་བས་བསྲེགས། ངུ་འབོད་ཆེན་པོ་ནི། ལྕགས་
ཁང་དེ་འདྲ་བ་ཉིས་རིམ་གྱི་ནང་དུ་བཅུག་ནས་ ལྕགས་མེ་རབ་ཏུ་འབར་བའི་ས་
གཞིར་བཞག་པ་ན་ཕྱོགས་ཐམས་ཅད་ནས་མེ་འབར་བས་བསྲེགས་ལ། དེ་ལྕགས་
ཁང་ཉིས་རིམ་དུ་སོང་གཤིས་གཅིག་ནས་ཐར་ཀྱང་གཅིག་ནས་མི་ཐར་པའི་ཡིད་ཀྱི་
སྡུག་བསྔལ་ཆེ། སྡུག་བསྔལ་ཇི་ལྟར་ཆེ་བ་བཞིན་གྱི་ཕྱི་རོལ་གྱི་མེ་ཡང་ཚ་བར་འབར་
བ་སྤྱོད་འཇུག་ལས། འགྱོད་པ་མི་བཟད་མེ་འབར་བས། ། སེམས་གདུང་འགྱུར་བ་
གདོན་མི་ཟ། ། ཞེས་གསུངས་པ་དང་གནད་གཅིག ཚ་བ་ནི། ལྕགས་ཟངས་
དཔག་ཚད་དུ་མ་ཡོད་པར་དམྱལ་སྲུང་རྣམས་ཀྱིས་རང་ཉིད་བཅུག་སྟེ་ཉ་གསོན་པོ་ཆུ་
ཁོལ་མའི་ནང་དུ་བསྲེག་པ་བཞིན་བསྲེགས་ཅིང་། ལྕགས་ཀྱི་མདུང་ཤིང་མེ་འབར་
བ་ཚེར་མ་ལྟ་བུས་འཕོངས་ནས་ཕུག་སྟེ་སྤྱི་བོ་ནས་འབྱིན་པ་དང༌། དེ་ལ་བརྟེན་ནས་
རང་གི་ཁ། མིག སྣ། རྣ་བ་རྣམས་ཀྱི་བུ་ག་དང༌། བ་སྤུའི་བུ་ག་ཐམས་ཅད་ནས་
མེ་རབ་ ཏུ་ འབར་ བ་ དང་། ཁ་ ཅིག་ནི་ལྕགས་ ཟངས་དེའི་ནང་ནས་ བཏོན་ཏེ།
ལྕགས་མེ་འབར་བའི་རང་བཞིན་ཅན་གྱི་ས་གཞིར་གན་རྐྱལ་ལམ་ཁ་སྦུབ་ནས་བཞག
ལྕགས་ཀྱི་ཐོ་བ་མེ་ རབ་ ཏུ་འབར་བས་དེའི་སྟེང་ནས་བརྡུང༌། རབ་ཏུ་ཚ་བ་ནི།
ལྕགས་ཀྱི་མདུང་ཤིང་རྩ་བ་གཅིག་ལ་རྩེ་མོ་གསུམ་ཡོད་པ་སྔ་མ་ལྟ་བུའི་ཚེར་མ་ཅན་
འབར་བས་འཕོངས་ནས་ཕུག་སྟེ། རྩེ་མོ་གཅིག་མགོ་དང་གཉིས་ཕྲག་པ་གཉིས་ནས་
འབྱིན་པ་དང༌། དེ་ལ་བརྟེན་ནས་བུ་ག་ཐམས་ཅད་ནས་མེ་འབར་བ་དང་ཡང་ཁ་
206



ཉིན་བཅུ་དྲུག་པ།
ཅིག་ལྕགས་མེ་འབར་བ་ལེབ་ལེབ་ཀྱི་སྟེང་དུ་རང་ཉིད་བཞག་ནས་ཐང་ཁ་དང་ཞལ་
ཁེབ་མཉམ་དུ་སྒྲིལ་བ་ལྟར་ལྕགས་གླེབས་དེ་དང་མཉམ་དུ་རང་ཡང་སྒྲིལ་བར་བྱེད།
ལྕགས་ཟངས་ཆེན་པོ་ཁྲོ་ཆུ་བསྐོལ་བའི་ནང་དུ་རང་ཉིད་བཅུག་སྟེ་བསྐོལ་བར་བྱེད།
དེའི་ཚེ་ཆུ་བསྐོལ་བའི་ནང་དུ་སྲན་མ་བླུག་པ་ན་འགའ་ཞིག་སྟེང་དུ་ཡོང་བ་འདྲ
་འགའ་
ཞིག་འོག་ཏུ་འགྲོ་བ། འགའ་ཞིག་ཕན་ཚུན་དུ་འགྲོ་བ་ལྟར། སེམས་ཅན་དེ་དག་
ཀྱང་ལྕགས་ཟངས་དེའི་ནང་དུ་དེ་ལྟར་འགྲོ། དེ་ནས་པགས་པ་དང་ཤ་ཁྲག་རྣམས་
རིམ་གྱིས་ཞིག་ནས་རུས་པ་འབའ་ཞིག་ལུས་པའི་ཚེ་དམྱལ་སྲུང་རྣམས་ཀྱིས་ལྕགས་
རིང་པོས་ཕུག་ནས་ཡར་བཏོན་ཏེ། ལྕགས་ཀྱི་ས་གཞི་མེ་འབར་བ་དེ་ལ་འགྲེམས་
པར་བྱེད། དེ་ནས་ཤ་ཁྲག་པགས་གསུམ་སྐྱེས་པ་ན་ཡང་ནང་དུ་འཇུག་པར་བྱེད།
འོ་ན་རུས་པ་འབའ་ཞིག་ལུས་པའི་ཚེ་སྡུག་བསྔལ་མེད་དོ་སྙམ་ན། དེའི་ཚེ་ཡང་ལས་
དབང་གིས་རུས་པ་དེ་གར་སྲོག་གནས་ནས་སྡུག་བསྔལ་ཆེན་པོ་བསམ་གྱི་མི་ཁྱབ་པ་
མྱོང་བར་འགྱུར། མནར་མེད་ནི། ཕྱོགས་བཞི་ནས་ས་གཞི་དཔག་ཚད་མང་པོ་
ཡོད་པ་མེ་འབར་བས་དེ་འོངས་ནས། མེ་དེས་མནར་མེད་པ་རྣམས་ཀྱི་པགས་པ།
ཤ། རྒྱུས་པ། རུས་པ་རྣམས་རིམ་གྱིས་བཤིག་སྟེ་རྐང་ལ་ཐུག་པར་བྱེད། དེའི་ཚེ་
མར་མེའི་སྙིང་པོ་བཞིན་དུ་མེ་ལྕེ་འབར་བས་ཕྱོགས་ཐམས་ཅད་དུ་ཁྱབ་པས་ལུས་དང་
མེ་དབྱེར་མེད་ལྟ་བུར་སོང་ནས་སྡུག་བསྔལ་བར་མ་ཆད་དུ་མྱོང་བ་ལ་བརྟེན་ནས་
ཉམ་ཐག་པའི་སྐད་ངན་འདོན་པས་དེ་ན་སེམས་ཅན་ཡོད་པར་ཤེས་པ་ཙམ་ཡིན།
འདི་ལ་སྡུག་བསྔལ་བར་མཚམས་མེད་པ་སྦྱོར་བ་ནི། དམྱལ་བ་གཞན་རྣམས་ལ་
སྡུག་བསྔལ་བར་ཆད་པ་མེད་ཀྱང་ཅུང་ཟད་ཆུང་དུ་འགྲོ་བ་ཡོད། འདིར་ཆུང་དུ་
འགྲོ་བ་ཡང་མེད་པས་དེ་ལྟར་བཤད། འདི་ལ་མེ་བཅུ་གཅིག་གི་རང་བཞིན་ཅན་
ཟེར་བ་ཡང་ཡོད་དེ། དེ་ལྟར་ན་ཕྱོགས་བཞི་མཚམས་བཞི་སྟེང་འོག་དང་བཅས་
ཕྱོགས་བཅུའི་མེ་བཅུ། དེའི་སྟེང་དུ་རང་གི་ལུས་ལས་སྐྱེས་པའི་མེ་དང་བཅུ་གཅིག་
207



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཡིན། ཡང་ཡོས་རྗོད་པ་ལྟར་ལྕགས་ཀྱི་ཞིབ་མ་ཆེན་པོའི་ནང་དུ་ལྕགས་ཀྱི་མེ་འདག་
རབ་ཏུ་འབར་བ་འཁྲབ་ཏུ་འཇུག ། ལྕགས་ཀྱི་ས་གཞིར་ལྕགས་ཀྱི་རི་ཆེན་པོ་རྣམས་
ལ་འབབ་འཛེག་བྱེད་དུ་འཇུག་ཅིང་། ཁ་ནས་རྩེ་བཏོན་ཏེ་དཔག་ཚད་དུ་མའི་ཁྱོན་
ཁྱབ་པར་འཐེན་ནས་ཕྱོགས་ཀུན་ཏུ་ཕུར་བ་བརྒྱ་ཐམ་པས་བརྒྱངས་ཏེ་གླང་གི་ཀོ་བ་
གཉེད་ནས་སྐྱོང་བའི་ཚེ་ཇི་ལྟར་བྱེད་པ་དེ་བཞིན་དུ་གཉེར་མ་དང་ཁམ་ཁུམ་མེད་
པར་བྱས་ནས་ཁ་ཅིག་ལ་ནི་དེའི་སྟེང་དུ་ཞིང་རྨོ་བར་བྱེད། ཡང་ཁ་ཅིག་ལྕགས་ཀྱི་ས་
གཞི་མེ་འབར་བ་ལ་གན་རྐྱལ་དུ་བཞག་ནས། ཁ་བཙུམ་ནས་ཡོད་པ་ལྕགས་ཀྱིས་
འབྱེད་སྤྱད་ཀྱིས་ཁ་ཕྱེ་ནས། ལྕགས་ཧྲིལ་ཧྲིལ་མེ་འབར་བ་དང༌། ཟངས་བསྐོལ་བ་
ཁར་བླུགས་ནས་དེས་ཁ་དང་ལྐོག་མ་དང་རྒྱུ་མ་རྣམས་ཚིག་སྟེ་རོ་སྨད་ནས་འབྱུང་།
ལྷག་མ་གཞན་ནི་རབ་ཏུ་ཚ་བ་བཞིན་ནོ་ཞེས་པ་འདི་ཐམས་ཅད་ལ་སྦྱོར་དགོས་ལ།
སྦྱོར་ཚུལ་ནི། དམྱལ་བ་སྔ་མ་སྔ་མར་སྡུག་བསྔལ་གང་བཤད་པ་དེ་ཉིད་ཕྱི་མ་ཕྱི་མ་ལ་
ཡོད་ཤག་གི་དབང་དུ་བྱས་པ་ཡིན། དམྱལ་བ་དེ་དག་གི་ཚེ་ཚད་ནི། བཤེས་སྤྲིངས་
ལས། དེ་ལྟར་སྡུག་བསྔལ་ཤིན་ཏུ་མི་བཟད་ལོ། བྱེ་བ་ཕྲག་བརྒྱར་ཉམས་སུ་མྱོང་
ཡང་ནི། ། ཇི་སྲིད་མི་དགེ་དེ་ཟད་མ་གྱུར་པ། ། དེ་སྲིད་སྲོག་དང་འབྲལ་བར་མི་
འགྱུར་ཏོ། ཞེས་དེ་ལྟ་བུའི་སྡུག་བསྔལ་ཤིན་ཏུ་མི་བཟད་པ་ལོ་བྱེ་བ་ཕྲག་བརྒྱའི་བར་
དུ་ཉམས་སུ་མྱོང་བར་གྱུར་ཀྱང་། རང་ཉིད་དེར་སྐྱེ་འགྱུར་གྱི་མི་དགེ་བ་དེ་ཟད་པར་
མ་གྱུར་པ་དེ་སྲིད་དུ་སྲོག་དང་འབྲལ་བར་མི་འགྱུར་བར་བཤད། ཡང་མི་ལོ་ལྔ་བཅུ་
ཐམ་པ་ལ་རྒྱལ་ཆེན་རིགས་བཞི་པའི་ཉིན་ཞག་གཅིག དེ་སུམ་ཅུ་ལ་ཟླ་བ། དེ་བཅུ་
གཉིས་ལ་ལོར་བྱས་པའི་ལོ་ལྔ་བརྒྱ་ནི་རྒྱལ་ཆེན་རིགས་བཞི་པའི་ཚེ་ཚད་ཡིན་ལ། ཚེ་
ཚད་དེ་ལ་ཉིན་ཞག་གཅིག དེ་སུམ་ཅུ་ཟླ་བ། དེ་བཅུ་གཉིས་ལ་ལོར་བྱས་པའི།
ལོ་ལྔ་བརྒྱ་ནི་དམྱལ་བ་ཡང་སོས་པའི་ཚེ་ཚད། མི་ལོ་བརྒྱ་ལ་ཉིན་ཞག་ཏུ་བྱས་ནས་
སྔར་ལྟར་རྩིས་པའི་ལོ་སྟོང་ཕྲག་གཅིག་སུམ་ཅུ་རྩ་གསུམ་པའི་ཚེ་ཚད་ཡིན་ལ། དེ་ལ་
208



ཉིན་བཅུ་དྲུག་པ།
།
ཉིན་ཞག་ ཏུ་བྱས་ནས་སྔར་ལྟར་རྩིས་པའི་ལོ་སྟོང་ཕྲག་ལ་ ཐིག་ནག་པའི་ཚེ་ཚད།
དེས་ཚ་བའི་བར་ལ་གོང་འཕེལ་དུ་བཏང་ནས་ཉིས་སྟོང་། བཞི་སྟོང་། བརྒྱད་སྟོང་། །
ཁྲི་དྲུག་སྟོང་ཐམ་པར་རིགས་འདྲ་ཤེས་དགོས། རབ་ཏུ་ཚ་བ་པས་ནི་མཛོད་ལས།
བར་གྱི་བསྐལ་བ་དཔག་མེད་ནས། ཚེ་ལོ་བཅུ་པའི་བར་དུའོ། ཞེས་གསུངས་པ་
ལྟར་གྱི་བར་བསྐལ་ཕྱེད་ཐུབ། དེ་ཡང་བར་བསྐལ་ཕྱེད་ཐུབ་ཅེས་རང་བཞིན་སྦམ་
སྦམ་ལ་མ་བཞག་པར་མཛོད་ལ་སློབ་གཉེར་མཛད་པ་རྣམས་ཀྱིས་དུས་རྒྱུན་རིང་ཐུང་
དང་བཅས་པར་ཐུགས་བསམ་ལེགས་པར་བཞེས་དགོས། མནར་མེད་པའི་ཚེ་ཚད་
ནི་སྤྱོད་འཇུག་ལས། སྐད་ཅིག་གཅིག་བྱས་སྡིག་པས་ཀྱང༌། ། བསྐལ་བར་མནར་
མེད་གནས་དགོས་ན། ། ཐོག་མེད་འཁོར་བར་བསགས་སྡིག་གིས། ། བདེ་འགྲོར་
མི་འགྲོ་སྨོས་ཅི་དགོས། ། ཞེས་གསུངས་པ་ལྟར་ཡིན། ཉེ་འཁོར་བའི་དམྱལ་བ་ནི།
ཚ་དམྱལ་བརྒྱད་པོ་དེ་རེ་རེ་ལ་ཡང་རྩིག་པའི་ངོས་བཞི་བཞི་དང་སྒོ་བཞི་བཞི་ཡོད་ལ།
དེ་དག་གི་ཕྱི་རོལ་ཏུ་ནི་ལྕགས་ཀྱི་རྭ་བས་བསྐོར་ཞིང་རྭ་བ་དེ་ལ་ཡང་ཕྱོགས་རེ་ལ་སྒོ་
རེ་ཡོད། ཕྱོགས་ཐམས་ཅད་དུ་ཉེ་འཁོར་བའི་དམྱལ་བ་བཞི་བཞི་སྦྲེང་ཚར་དུ་
བསྒྲིགས་ནས་ཡོད་ལ། ཚ་དམྱལ་བ་དེ་དག་ཚ་དམྱལ་ནས་ཐར་བར་ཉེ་བ་ན་གནས་
འཚོལ་བའི་བསམ་པ་སྐྱེས་ནས་ཕྱི་རོལ་དུ་ཕྱིན་པའི་ཚེ་གནས་དེ་དག་ཏུ་སླེབས་ལ།
གཞན་ཚ་དམྱལ་དངོས་སུ་མ་སྐྱེས་པར་དེར་སྐྱེས་པ་ཡང་ཡོད། དེའི་དང་པོ་མེ་མ་
མུར་གྱི་འོབས་ཡིན། དེ་ནི་མེ་སྨྱོན་པར་གྲགས་པ་ཁ་ཐལ་བ་དང་གཏིང་མེ་འདག་
རབ་ཏུ་འབར་བས་གང་བར་རྐང་པ་བཞག་པ་ན་མེ་འདག་དེའི་དཀྱིལ་དུ་པུས་མོ་
མན་ཆད་ནུབ་ནས་པགས་པ་དང་ ཤ་ ཁྲག་ ཞིག་ པར་འགྱུར་ཞིང་། ཡང་རྐང་པ་
བཏེག་པ་ན་པགས་པ་དང་ཤ་ཁྲག་སྐྱེས། ཡང་ནས་བཞག་པ་ན་སྔར་ལྟར་བྱེད། དེ་
ནས་ཕྱིན་པ་ན་ཉེ་འཁོར་བ་གཉིས་པ་རོ་མྱགས་ཀྱི་འདམ་ཡོད། དེ་ནི་མི་གཙང་བའི་
འདམ་དྲི་ཤིན་ཏུ་མནམས་པ་ལ་མགོ་མན་ཆད་བྱིང་སྟེ་འདམ་དེའི་ནང་ནས་འབུ་མཆུ་
209



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྣོན་ཞེས་བྱ་བ་ལྕགས་ཀྱི་མཆུ་ཏོ་ཚེར་མ་ལྟ་བུར་རྩུབ་ལ་ཤིན་ཏུ་རིང་བ་དག་གིས་དེའི་
པགས་པ་དང༌ ཤ་ དང་ རྒྱུས་ པ་ དང༌ རུས་ པ་ ཐམས་ ཅད་འབིགས་ ཤིང་ རྐང་ལག་
གཏུགས་ཤིང་འབྲུ་བར་བྱེད། དེ་ནས་ཡང་གནས་འཚོལ་བའི་བསམ་པས་ཕྱིན་པ་ན།
ཉེ་འཁོར་བ་གསུམ་པ་སྤུ་གྲིའི་སོ་གཏམས་པའི་ལམ་ཡོད། དེ་ནི་སེམས་ཅན་དེ་
རྣམས་ལས་ཀྱི་ལྷག་མ་ལ་སྤྱོད་པའི་དབང་གི་སྤུ་གྲི་རྣོན་པོ་སོ་གྱེན་དུ་བསྒྲེང་བ་དག་གི་
སྟེང་དུ་རྐང་པ་བཞག་པ་ན་པགས་པ་དང་ཤ་སོགས་གཅོད་ལ་རྐང་པ་བཏེག་པའི་ཚེ་
དེ་དག་སླར་སྐྱེ་བ་ཡིན། དེ་ནས་ཕྱིན་པ་ན་རལ་གྲི་ལོ་མའི་ནགས་ཚལ་ཡོད། དེ་ནི་
སེམས་ཅན་དེ་དག་གིས་གནས་ཤིང་དྲུང་ཡིད་དུ་འོང་བ་དག་ཏུ་མཐོང་ནས། དེར་
ཕྱིན་ཏེ་ཤིང་དྲུང་དེར་བསྡད་པ་ན་ཤིང་གི་ལོ་མ་ལས་རལ་གྲི་མང་པོ་ལྷགས་ཏེ་དེའི་
ཡན་ལག་དང་ཉིང་ལག་ཐམས་ཅད་གཤེག་པར་བྱེད། དེ་ནས་འགྱེལ་བ་ན་ཁྱི་སྲེ་པོ་
དག་ཡོངས་ནས་དེའི་ཤ་འཐོག་ཅིང་ཟའོ། དེ་ནས་ཕྱིན་པ་ན་ལྕགས་ཀྱི་ཤིང་ཤལ་མ་
ལིའི་ཚལ་ལམ་རི་ཡོད། དེར་ཚལ་དང་རི་ཐམས་ཅད་ལྕགས་ཀྱི་ཤལ་མའི་ཁ་ལྟ་བུར་
ཤིན་ཏུ་རྣོ་བ་དེ་འདྲ་ཡོད་ལ། དེ་དག་གི་རྒྱབ་ནས་ཁྱི་སྲེ་བོས་དེད་ནས་ཕྱིན་སྐབས་
ཚེར་མ་དེ་དག་ཁ་ཐུར་དུ་ཟུག་པ་དེས་ཡན་ལག་དང་ཉིང་ལག་ཐམས་ཅད་གཅོད་
པར་བྱེད། རི་དེའི་རྩེར་སླེབ་པ་དང་ཁཱ་ལྕགས་ཀྱི་མཆུ་ཅན་ཞེས་བྱ་བའི་བྱ་མཆུ་ཏོ་
རྣོན་པོ་དག་མགོ་དང་དཔུང་མགོ་གཡས་གཡོན་དུ་བབས་ནས་མིག་འབྲས་འཐོག་
ཅིང་ཟ། ཡང་མར་བབས་པའི་ཚེ་ཚེར་མ་ཐམས་ཅད་ཁ་གྱེན་དུ་གཟིངས་ནས་ཡང་
ལུས་ཐམས་ཅད་གཅོད་པར་བྱེད། དེ་གསུམ་ནི་མཚོན་ཆའི་གནོད་པར་འདྲ་བས་ཉེ་
འཁོར་བ་གཅིག་ཏུ་བྱས་དེ་ནས་ཕྱིན་པ་ན་ཉེ་འཁོར་བ་བཞི་པ་ཆུ་ཀླུང་རབ་མེད་ཅེས་
བྱ་བ་ཡོད། དེར་ནི་ཁྲོ་ཆུ་འཁོལ་མས་ས་གཞི་ཐམས་ཅད་གང་བ་ཡོད་ལ། དེར་ཕྱིན་
ནས་སྟེང་འོག་དང་གཡས་གཡོན་དུ་འགྲོ་བ་སོགས་སྔར་ཞུས་པ་བཞིན་བྱེད། ཆུ་
ཀླུང་དེའི་འགྲམ་ ཕན་ཚུན་དུ་དམྱལ་སྲུང་ལག་ན་དབྱུག་པ་དང་། མཆིལ་ པ་ སྟེ་
210



ཉིན་བཅུ་དྲུག་པ།
ལྕགས་ཀྱུ་དང་། རྒྱ་ཞེས་པ་ཐག་རྒྱའམ་ཞགས་པ་བཟུང་བ་དག་བསྡད་ནས་ཕྱིར་
དོན་མི་འཇུག་ཅིང་། ལྕགས་ཀྱུ་དང་རྒྱས་བཟུང་ནས་ས་གཞི་ཆེན་པོ་མེ་འབར་བ་ལ་
གན་རྐྱལ་དུ་བཞག་སྟེ་ཅི་འདོད་ཅེས་འདྲི། དེའི་ཚེ་དམྱལ་བ་པ་དེ་རྣམས་ཀྱིས་
བདག་གིས་ཅི་ཡང་མི་ཤེས་མི་མཐོང་སྟེ། འོན་ཀྱང་བཀྲེས་སོ་སྐོམ་མོ་ཟེར་བ་ན་
ལྕགས་ཀྱི་ཐུ་ལུམ་སྟེ་ལྕགས་ཧྲིལ་ཧྲིལ་མེ་འབར་བ་ཁར་འཇུག་ཅིང་། ཟངས་བསྐོལ་
བ་ཁར་བླུགས་པར་བྱེད། ཉེ་འཁོར་བ་དང་ཉི་ཚེ་བའི་དམྱལ་བ་དེ་དག་གི་ཚེ་ཚད་ལ་
ངེས་པ་མེད་པར་སའི་དངོས་གཞི་ལས་བཤད་ཀྱང་ལས་ཀྱི་ནུས་པ་མ་ཟད་པ་དེ་སྲིད་
དུ་ནི་སྡུག་བསྔལ་མྱོང་དགོས། དེ་དག་ཀྱང་མངོན་པ་མཛོད་ནས་བཤད་པ་དེ་
རྣམས་རྩོད་པ་མཛད་པའི་ཚེ་སྒོམ་ལ་སྒྲིལ་བའི་ཕྱིར་དུ། རྩོད་པར་བྱའོ་སྙམ་པ་བྱས་
ནས་རྩོད་དགོས་ཏེ། དབུ་མ་འཇུག་པ་ལས། བསྟན་བཅོས་ལས་དཔྱད་རྩོད་ལ་
ཆགས་པའི་ཕྱིར། ། མ་མཛད་རྣམ་གྲོལ་ཕྱིར་ནི་དེ་ཉིད་བསྟན། ། ཞེས་གསུངས་པ་
ལྟར་ཡིན་གསུངས། གྲང་དམྱལ་ནི། ཚ་དམྱལ་གྱི་ཐད་ས་དཔག་ཚད་ཁྲི་ཚོ་རེའི་ཕ་
རོལ་ན་ཡོད་ལ་འདི་ནས་དཔག་ཚད་གསུམ་ཁྲི་ཉིས་སྟོང་གི་འོག་ན་ཐུར་ཅན། དེ་
ནས་དཔག་ཚད་ཉིས་སྟོང་གི་ཉིས་སྟོང་གིས་ཆོད་པ་ན་གཞན་བདུན་ཡོད། དེ་ཡང་
ཆུ་བུར་ཅན་དང་ཡང་སོས་ཐད་སོ། ཆུ་བུར་རྡོལ་བ་དང་ཐིག་ནག་ཐད་སོ། དེ་ནས་
རིམ་པ་བཞིན་ཚ་དམྱལ་དང་གྲང་དམྱལ་དེ་དག་ཐད་སོར་བ
ད་བཤད་པས། སྔ་མ་ལ་སོ་
སོའི་བར་དུ་དཔག་ཚད་བཞི་སྟོང་ཡོད་པར་བཤད། འདིར་ཉིས་སྟོང་ལས་མ་བཤད་
པར་ཐད་སོར་བཤད་པ་གང་ཡིན་སྙམ་ན་དེ་ནི་ཚ་དམྱོལ་དེ་དག་གཅོང་རོང་ཟབ་
མོའི་སྦུབས་སུ་ཡོད་ལ། གྲང་དམྱལ་བ་དེ་དག་གིས་གངས་རིའི་རྩེ་མོ་གང་མཐོ་སར་
ཡོད་པས་གནས་ཐད་སོར་བཤད་པ་ཡིན་ལ། དཔག་ཚད་ཉིས་སྟོང་གིས་གངས་རི་
དེ་དག་གིས་ཟོས་པ་ཡིན། གྲང་དམྱལ་བརྒྱད་ཀྱི་དང་པོ་ཆུ་བུར་ཅན་ནི། ལྷགས་པ་
ཆེན་པོས་བཏབ་པས་ལུས་ཐམས་ཅད་དུ་ཆུ་བུར་ཤར་བ། ཆུ་བུར་རྡོལ་བ་ནི། ཆུ་
211



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བུར་དེ་དག་རྡོལ་བ། སོ་ཐམ་ཐམ་པ་ནི་ལུས་འདར་ནས་སོ་ཐམ་ཐམ་བྱེད་པ་ཀྱེ་ཧུད་
ཟེར་བ་ནི། ཧ་ཅང་འཁྱགས་ནས་ཀྱེ་ཧུད་ཅེས་ང་རོ་སྒྲོགས་པ། ཨ་ཆུ་ཟེར་བ་ནི།
ཨ་ཆུ་ཞེས་པའི་སྒྲ་ཁོ་ན་འབྱིན་པ། དེ་དག་ཀྱང་ལུས་ཀྱི་དྲོད་ལ་རེ་ནས་ལག་པ་གཉིས་
བྲང་ལ་སྦྱར་བ་དང་། ལག་པ་གཉིས་ཀྱིས་པུས་མོ་གཉིས་བྲང་ལ་བཅུམ་ནས་སྡོད་པ་
དང་འགའ་འཁུམས་ཧྲིལ་ལེ་ཁ་སྦུབ་ལོག་ནས་སྡོད་པ་སོགས་ཡོད། ཨུཏྤལ་ལྟར་གས་
པ་ནི། ལྷགས་པ་ཆེན་པོས་བཏབ་པས་ལུས་ཁ་དོག་སྔོ་ཞིང་ལྔའམ་དྲུག་ཏུ་གས་བ།
པདྨ་ལྟར་གས་པ་ནི་ཁ་དོག་དམར་པོར་གྱུར་ཏེ་ཁ་བཅུ་ལ་སོགས་པར་གས་བ། པདྨ་
ལྟར་ཆེར་གས་པ་ནི། པགས་པར་ཤིན་ ཏུ་དམར་ཧུ་རེ་བ་ཞིག་ ཏུ་ གྱུར་ནས་ཁ་
བརྒྱའམ་དེ་ལས་མང་བར་གས་པའོ། ཚེ་ཚད་ནི། ཏིལ་མ་ག་ཏའི་བྲེ་བོ་ཆེའི་ཁལ་
བརྒྱད་ཅུ་ཐམ་པས་བང་བ་བཀང་ནས་ལོ་བརྒྱ་རེ་ནས་ཏིལ་རེ་རེ་ཕྱིར་བྱུང་སྟེ། ཏིལ་
དེ་ཟད་པའི་ཚོད་ཙམ་ཆུ་བུར་ཅན་གྱི་ཚེ་ཚད་ཡིན་ལ། གཞན་རྣམས་རིམ་བཞིན་ཉི་
ཤུ་ཉི་ཤུ་འགྱུར་གྱིས་རིང་བ་ཡིན། ཉི་ཚེ་བའི་དམྱལ་བ་ནི་འདིར་མདོར་བསྡུས་ལས་
མ་གསུངས་ཀྱང་མི་ཡུལ་ན་ཡོད་པ་ནི། སློབ་དཔོན་པདྨས་བྱང་དུ་ཆུ་ཚན་ཞིག་གི་
ཁར་རྭ་ཅོ་མང་པོ་བསྣམས་ནས་བྱོན་སྟེ་ཆུ་ཚན་དེར་བཅུག་པ་ན་རྭ་སྙིང་དང་རྭ་ཅོ་
དབྱེ་བ་བྱེ་ནས་སྡོད་པ་ལ་དེའི་ནང་དུ་ཡོད་པའི་ཉི་ཚེ་བའི་དམྱལ་བ་དེ་དག་ལ་ཡང་
སྡུག་བསྔལ་དེ་འདྲ་ཡོད་པར་གསུངས་པ་དང༌། ཡང་འཕགས་པ་དགེ་འདུན་སྲུང་
གི་རྟོགས་བརྗོད་ནས་འབྱུང་བ་ནི། དགེ་འདུན་བསྲུང་ཐག་རིང་པོར་བྱོན་པ་ན།
ཁང་པ་འགའ་ཞིག་ ཏུ་ ཉིན་མོ་ལྷའི་དཔལ་འབྱོར་ལྟ་བུའི་དགའ་བདེ་དེ་ལ་སྤྱོད།
མཚན་མོ་སྡུག་བསྔལ་ཤིན་ཏུ་མི་བཟད་པ་མྱོང་བ་དང༌། ཡང་ཁང་པ་འགའ་ཞིག་ཏུ་
མཚན་མོ་བདེ་བ་ཆེན་པོ་མྱོང་ལ། ཉིན་མོ་སྡུག་བསྔལ་ཆེན་པོ་མྱོང་བ་གཟིགས་པ་ན།
འཕགས་པས་དེ་དག་ལ་རྒྱུ་མཚན་དྲིས་པས། དང་པོས་འོ་ཅག་བཤན་པར་གྱུར་པ་
ལ་འཕགས་པ་ཀ་ཏ་ཡ་ནས་བསྟན་ཁྲིམས་ལོངས་གསུངས་པ་ལ། ངེད་ཅག་གིས་
212



ཉིན་བཅུ་དྲུག་པ།
་ ཡི་དྭགས་
ཉིན་མོ་སྲོག་བཅད་མཚན་མོ་བསྟན་ཁྲིམས་བསྲུངས་པས་འདི་ལྟར་འབྱུང་བ་ཡིན་
ཟེར། ཕྱི་མས་འོ་ཅག་སྨད་འཚོང་དུ་གྱུར་བ་ན་འཕགས་པ་ཀ་ཏ་ཡ་ནས་བསྟན་
ཁྲིམས་ལོང་གསུངས་པ་ལ། འོ་ཅག་སྨད་བཙོངས་ནས་ལུས་འཚོ་བར་བྱེད་པ་ཡིན་
པས་མི་ཡོང་ཞུས་པ་ན། ཉིན་མཚན་ཐམས་ཅད་དུ་དེ་ལྟར་བྱེད་དམ་གསུངས་པར་
བརྟེན་མཚན་མོ་སྨད་བཙོངས་ནས་ཉིན་མོ་བསྟན་ཁྲིམས་བླངས་པས་འདི་ལྟར་བྱུང་
བ་ཡིན་ཟེར་བ་དེ་རྣམས་ཀྱང་ཉི་ཚེ་བའི་དམྱལ་བ་ཡིན། ཡང་ཁང་བཟང་ཞིག་ཏུ་
བྱོན་པས། དེར་ཁྲི་ཞིག་གི་སྟེང་དུ་ལྷ་མོ་ཞིག་བསྡད། དེའི་མདུན་དུ་ཡི་
གསུམ་ལྷ་མོ་དེའི་གདོང་ལ་བལྟ་ཞིང་འདུག་པ་ལ། ལྷ་མོས་དགེ་འདུན་སྲུང་ལ་
ཁམས་འདྲི་ཞུས་པར། དགེ་འདུན་བསྲུང་གིས་སྐོམ་ལྟོགས་ཆད་གསུངས་པས་ལྷ་མོ་
དེས་ཁྲི་དེའི་སྟེང་དུ་དགེ་འདུན་བསྲུང་བཞག་ནས། ལྷའི་ཁ་ཟས་ལྟ་བུའི་བཟའ་
བཅའ་བསམ་གྱིས་མི་ཁྱབ་པས་བསྙེན་བཀུར་ནས་འདི་དག་གིས་སློང་བྱུང་ན་མ་སྟེར་
ཞིག་ཟེར་ཏེ་ལྷ་མོ་ཕྱིར་སོང་བ་ན། དེ་དག་གིས་སློང་པ་ལ་དགེ་འདུན་བསྲུང་གིས་
བྱིན་པས་གཅིག་གིས་ཟོས་པ་དང་མེ་འབར། གཅིག་གི་གྲེ་བ་འགགས། གཅིག་གི་
ཟས་གྲམ་སག་ཏུ་གྱུར་པ་ན་ལྷ་མོ་དེ་ཡོང་ནས་འདི་དག་ལ་ང་སྙིང་རྗེ་མེད་པ་མིན་ཀྱང་
འདི་དག་ལ་གནོད་ཡོང་བས་མ་སྟེར་ཞུས་པ་ཡིན་ཟེར་བ་ལ། དགེ་འདུན་བསྲུང་
གིས་རྒྱུ་མཚན་དྲིས་པས། ངེད་ཅག་སྔོན་ཕ་མ་གཉིས་དང་བུ་དང་བུ་མོ་སྟེ་བཞིར་
གྱུར་བ་ན། བུ་གཉིས་དང་ ཕས་ཤིང་ཐུ་བར་ཕྱིན། མ་ཁྱིམ་དུ་བསྡད་ ཤུལ་དུ་
འཕགས་པ་རང་སངས་རྒྱས་ཞིག་བྱོན་ནས་བསོད་སྙོམས་བཞེས་པ་ལ་མས་བསོད་
སྙོམས་ཕུལ། ཕ་སོགས་ཡོང་དུས་དེ་རིང་ངེད་ཀྱིས་བྱ་བ་ཆེན་པོ་བྱས་རྗེས་སུ་ཡི་རང་
བར་གྱིས་ཤིག་བྱས་པ་ལ། ཅི་བྱས་ཟེར་ལོ་རྒྱུས་བཤད་པས། གཅིག་ན་རེ་དེའི་ཁ་ལ་
མེ་འབར་ན་ཟེར། གཅིག་ན་རེ་དེའི་གྲེ་བ་འགགས་ན་ཟེར། གཅིག་གིས་དེའི་ཁ་
ཟས་གྲམ་སག་ཏུ་སོང་ན་ཟེར་བ་ལ། ཁོང་ཚོ་འདི་འདྲར་སྐྱེས། ངས་སྨོན་ལམ་དེ་མ་
213



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བཏབ་ན་སུམ་ཅུ་རྩ་གསུམ་གྱི་ལྷ་ལས་འགྲོ་ས་མེད་དེ། ཁོང་ཚོས་འདི་འདྲ་ཟེར་ན་
ངས་བསོད་སྙོམས་ཕུལ་བ་དང་། ཁོང་ཚོས་དམོད་མོ་བགྲངས་པའི་རྣམ་སྨིན་གཉིས་
མཐོང་རེས་ཡོང་བར་ཤོག་ཅེས་སྨོན་ལམ་བཏབ་པས་ང་ཡང་འདིར་སྐྱེས་པ་ཡིན་ཟེར།
དེ་བས་ན་དགེ་བ་བསྲུང་པ་གལ་ཆེ། གཞན་ཡང་ཤ་ལྷག་ཕྱེ་ཟེར་བ་རྒྱགས་པ་ཡན་
ལག་ཆེར་མེད་པ་འདྲ་བ་རྟོགས་ནས། རང་གི་ཤ་ཟ་བ་དང༌། དགེ་འདུན་གྱི་གཙུག་
ལག་ཁང་གི་རྩིག་པ་དང་ཀ་བ་སོགས་ལ་གཤང་གཅི་དང་ལུད་པ་སོགས་དོར་བས་
རྩིག་པ་དང་ཀ་བ་ལྟ་བུའི་དམྱལ་བ་བར་སྐྱེ་བ་དང༌། དགེ་འདུན་གྱི་སྤྱི་རྫས་ཐག་པ་
དང་ཕྱགས་མ་སོགས་ལ་ལོངས་སྤྱད་པས། དེ་དག་ལྟ་བུའི་དམྱལ་བར་སྐྱེ་བར་
བཤད་པ་དེ་དག་ཉི་ཚེ་བའི་དམྱལ་བ་ཡིན་གསུངས། དུད་འགྲོའི་སྡུག་བསྔལ་ནི།
བཤས་ལུག་སོགས་སྲོག་ལ་ རང་དབང་མེད་པས་གསོད་པ་དང་། ཁུར་ཆེན་པོ་
འགེལ་བ་དང༌། གཉའ་བ་ནས་ཤིང་ཆེན་པོས་མནན་བཞིན་དུ་རྨོ་བྱེད་པ་དང་། སྣ་
ལ་བུག་པ་ཕུག་ནས་འཐེན་རྒྱུ་ཕར་བཞག་བུག་པ་འབུགས་པ་ཙམ་ཡང་རང་ཅག་གིས་
བཟོད་པར་ཨེ་འདུག གསོད་ལུགས་ཀྱང་མགོ་འབྲེག་པ་དང་། ཐག་པས་བསྡམས་
ནས་གྲིས་གསོད་པ་དང་། སྒལ་ལྷུང་རྒྱབ་ནས་གསོད་པ་སོགས་མི་འདྲ་བ་དུ་མས་
གསོད་པར་བྱེད་པ་དང་། རི་དྭགས་རྣམས་ནི་རྔོན་པ་སོགས་མི་ཡོང་ངམ་སྙམ་ནས་
སེམས་འཇིགས་ཡེ་རེ་བས་ཚེག་སྒྲ་ཆུང་ངུ་རེས་ཀྱང་གཉིད་སད་འགྲོ་བ་དང༌། རྟག་
ཏུ་འཇིགས་པ་ལ་བརྟག་ནས་རྣ་བ་ཀྲོང་ངེར་སྡོད་པ་སོགས་ཡིན། དེ་དག་ནི་ཁ་ཐོར་
བའི་དུད་འགྲོ་དང༌། དུད་འགྲོ་བྱིངས་ནི་མཐའི་རྒྱ་མཚོའི་ནང་དུ་ཡོད་ལ། དེར་ཆུ་
སྲིན་འཛིན་ཁྲི་ན་ཀྲ་ཉ་མིད་དང་གསུམ་ཡོད། དེ་ཡང་རྒྱ་མཚོའི་ནང་དུ་སྲོག་ཆགས་
གནས་ས་འཛིང་རིམ་པ་གཉིས་དང་འོག་ཏུ་གཏིང་ངོ་ཐོག་དེ་དང་གསུམ་ཡོད་པའི་
དང་པོ་ལ་ཐུག་གི་བར་དཔག་ཚད་ཉི་ཁྲི་དང་། དེ་ནས་འོག་མ་གཉིས་ཀྱི་བར་དུ་
དཔག་ཚད་ཉི་ཁྲི་ལྔ་སྟོང་ལྔ་སྟོང་ཡོད། དེའི་དང་པོ་ལ་ཆུ་སྲིན་ཉའི་རིགས་ཅན་ལུས་
214



ཉིན་བཅུ་དྲུག་པ།
ལ་དཔག་ཚད་བདུན་བརྒྱ་ཡོད་པ་དང་། དེའི་འོག་མ་ལ་ཆུ་སྲིན་ཉའི་རིགས་དེ་ཡང་
ཁྱུར་མིད་བྱེད་ཐུབ་པའི་ཆུ་སྲིན་ཉ་མིད་བྱ་བ་ལུས་ལ་དཔག་ཚད་སྟོང་དང་བཞི་བརྒྱ་
ཡོད་པ་དང༌། གཏིང་ངོ་ཐོག་ཏུ་ཉ་མིད་དེ་ཡང་ཁྱུར་མིད་བྱེད་ཐུབ་པའི་ཆུ་སྲིན་ཉ་
མིད་མིད་པ་བྱ་བ་ལུས་དཔག་ཚད་ཉིས་སྟོང་ཆིག་བརྒྱ་ཡོད་པ་ཡོད་ལ། དེ་དག་གི་
འོག་ཏུ་དུད་འགྲོ་ཆུང་བ་མང་པོ་ནོན་ནས་དབུགས་ཀྱང་གཏོང་མི་ཐུབ་པའི་སྡུག་
བསྔལ་དང༌། ཆུ་སྲིན་དེ་དག་རྒྱུན་དུ་ཁ་གདངས་ནས་སྡོད་པས་ཁའི་ནང་དུ་བྱ་བྱིའུ་
སོགས་མང་པོའི་ཚང་བསགས་ནས་སྐབས་ཤིག་ན་དེས་ཁ་བཙུམ་པ་ན། དེའི་ནང་
གི་སྲོག་ཆགས་ཐམས་ཅད་བསད་དེ་དེའི་ཐད་ཀྱི་རྒྱ་མཚོ་ཡང་ཁྲག་གིས་དམར་པོར་
འགྲོ་བ་དང༌། ཡང་དུད་འགྲོ་ཆུང་བ་འགའ་ཞིག་ཤུགས་ཤིན་ཏུ་ཆེ་བས་འགྲོ་ཐེངས་
གཅིག་ལ་ཆུ་སྲིན་དེའི་ལུས་དཔག་ཚད་གཉིས་རེ་ཙམ་ཕུག་ནས་སོང་བས་ཆུ་སྲིན་དེའི་
ལུས་ལ་ན་ཚ་དྲག་པོ་བསམ་གྱིས་མི་ཁྱབ་པ་འབྱུང་བ་སོགས་དང་། དེ་དག་ཚེ་རིང་བ་
རྣམས་ཀྱི་བསྐལ་ཆེན་གཅིག་ཐུབ་ཅིང་གཞན་ནི་ངེས་པ་མེད་གསུངས། ཡི་དྭགས་ནི་
ཁ་སྐོམ་ནས་རྒྱུན་དུ་ལྕེས་ལྡག་པར་བྱེད་པ་ལ། དེ་ལ་གསུམ་ཡོད་པའི་ཟས་སྐོམ་ལ་
ཕྱིའི་སྒྲིབ་པ་ཡོད་པ་ནི་ཆུ་སོགས་མཐོང་ནས་ཕྱིན་པ་ན་རལ་གྲི་སོགས་བཟུང་བའི་
སྐྱེས་བུས་བཀག་ནས་སྡོད་ཅིང་ཆུ་ཡང་རྣག་ཁྲག་ཏུ་མཐོང་བ་དང༌། ཁ་ཤས་ཆུ་མི་
མཐོང་བ་ཡང་ཡོད། ཟས་སྐོམ་ལ་ནང་གི་སྒྲིབ་པ་ཡོད་པ་ནི། ཁ་ཁབ་མིག་ཙམ།
ཝ་བ་དང་གསུས་ཁྱིམ་ཆེ་བས་ཟས་སྐོམ་བྱུང་ཡང་ཁ་ནས་མི་ཐར། ཁ་ནས་ཐར་ཡང་
མགྲིན་པའི་ནང་དུ་བརླག་འགྲོ་ཞིང་ལྟོ་བ་ཡང་མི་ཁེངས། ཟས་སྐོམ་ཉིད་ལ་སྒྲིབ་པ་
ཡོད་པ་ནི། བཟའ་བཏུང་ཐམས་ཅད་མེ་འབར་ནས་ཚིག་པ་དང༌། ཁ་ཅིག་ནི་མི་
གཙང་བ་ཁོ་ན་ཟ་བ་དང་། ཁ་ཅིག་ནི་རང་གི་ཤ་བཅད་ནས་ཟ་ལ། གཙང་མ་དང་
བཟང་པོའི་བཟའ་བཏུང་སྤྱོད་མི་ནུས། ཡི་དྭགས་ཀྱི་གནས་ནི་གླིང་འདིའི་དཔག་
ཚད་ལྔ་བརྒྱའི་འོག་ཏུ་ཡོད་པར་གསུངས། ཚེ་ཚད་ནི། མིའི་ཟླ་བ་གཅིག་ལ་ཞག་
215



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
གཅིག་ཏུ་བྱས་ནས་རྩིས་པའི་ལོ་ལྔ་བརྒྱ་ཐུབ་པ་དང་། ལྔ་སྟོང་ཐུབ་པ་དང༌། ཁྲི་ཚོ་
ཐུབ་པ་ཡོད། ངན་སོང་དེ་དག་ཏུ་སྐྱེ་བའི་རྒྱུ་ནི། གཙོ་ཆེ་བའི་དབང་དུ་བྱས་ནས་
ལོག་ལྟས་གྲང་དམྱལ། ཞེ་སྡང་གིས་ཚ་དམྱལ། ཡང་དག་པའི་ལྟ་བ་མ་ཉམས་ཀྱང་
འདུལ་བ་ནས་བཤད་པའི་སྤྱོད་པའི་ཆ་ཉམས་པས་དུད་འགྲོར་སྐྱེ་བར་བཤད་པ་དང་།
མི་དགེ་བ་ཆེན་པོས་དམྱལ་བ། འབྲིང་གི་ཡི་དྭགས། ཆུང་ངུས་དུད་འགྲོར་སྐྱེ་བར་
བཤད་པ་དང་། འདོད་ཆགས་ཀྱིས་ཡི་དྭགས། ཞེ་སྡང་གིས་དམྱལ་བ། གཏི་མུག་
དང་མ་གུས་པས་དུད་འགྲོར་སྐྱེ་བར་བཤད་པ་ལྟར་ཡིན་གསུངས། ཡང་མདོ་དྲན་
པ་ཉེར་བཞག མི་ལོ་བཅུ་ལ་ཡི་དྭགས་ཀྱི་ཟླ་བར་བྱས་ནས་རྩིས་པའི་རང་ལོ་ལྔ་བརྒྱ་
ཡི་དྭགས་ཀྱི་ཚེ་ཚད་ཡིན་པར་བཤད། དེ་ལྟར་ངན་འགྲོའི་སྡུག་བསྔལ་བསྒོམས་པའི་
ཚེ་ལམ་རིམ་འདིར་ད་ལྟ་མེ་མ་མུར་དུ་ལག་པ་བཅུག་ནས་ཞག་གཅིག་སྡོད་པ་དང་།
ཞེས་སོགས་གསུངས་པ་འདི་བློ་ལ་ཟིན་ནས་དེ་ལྟར་བྱེད་དགོས། དེ་ལྟར་བསྒོམས་
ནས་འཇིགས་ཤིང་སྐྲག་པའི་བློ་སྐྱེས་པ་ན་སྐྱབས་འཚོལ་བར་བྱེད་དེ། སྤྱོད་འཇུག་
ལས། བྲེད་ཤ་ཐོན་པའི་སྡང་མིག་གིས། ། ཕྱོགས་བཞིར་སྐྱབས་དག་འཚོལ་བར་
བྱེད། ། ཅེས་གསུངས་པ་ལྟར་བྱེད། ཡང་ངན་འགྲོའི་སྡུག་བསྔལ་སྒོམ་པའི་ཚེ་སྔར་
དྲུང་བ་རྟ་ཕུག་བས་མཛད་ཚུལ་ཞུས་པ་དང༌། རྗེ་དགེ་ལེགས་རྒྱ་མཚོས་ན་བཟའ་
མེད་པར་ཕུབ་མའི་གསེབ་ཏུ་བཞུགས་པ་དང༌། བླ་མ་བྱམས་པས་དབྱར་ཚ་དམྱལ་
སྒོམ་སར་བྲག་ཕུག་ཤིན་ཏུ་ཚ་བ་དང་། དགུན་གྲང་དམྱལ་སྒོམ་སར་བྲག་ཕུག་ཤིན་
ཏུ་གྲང་བ་ཕུར་བུ་ལྕོག་ཏུ་ཡོད་པས་དེ་འདྲ་ཞིག་བྱེད་དགོས་གསུངས། ད་ལྟ་རྟེན་
བཟང་བས་དེ་ལྟར་བསམས་ན་སྔར་བསགས་སྦྱོང་བ་དང་ཕྱེ་མ་ལ་འཇུག་པ་ཉུང་དུ་
ཞིང་ཞེས་སོགས་ཀྱི་སྐབས། རྟེན་བཟང་འདི་འདྲ་ཐོབ་དུས་དེ་ལྟར་བསམས་ན་
སྡིག་པ་སྔར་བསགས་ སྦྱོང་ ཞིང་གསར་ བ་ ཉུང་དུ་འགྲོ་ བ་ དང༌། དགེ་བ་སྔར་
216



ཉིན་བཅུ་དྲུག་པ།
བསགས་སྨོན་ལམ་གྱིས་ཁ་བསྒྱུར་ནས་མང་པོར་སྤེལ་བ་དང་། གསར་པ་མང་པོ་ལ་
འཇུག་པ་འབྱུང་བས་ཉི་མ་རེ་རེ་ལ་ཡང་དལ་འབྱོར་དོན་ལྡན་དུ་བྱེད་རྒྱུ་མང་པོ་ཡོད་
གསུང་ངོ་། ། །
217



ཉིན་བཅུ་བདུན་པ།
ཁམས་གསུམ་འགྲོ་བའི་བླ་མ་ཙོང་ཁ་པ་ཆེན་པོས། ལན་ཅིག་རྙེད་པའི་དལ་
བའི་རྟེན་བཟང་འདི། ། ཤིན་ ཏུ་རྙེད་དཀའ་དོན་ཆེན་ཤེས་གྱུར་ནས། ། ཉིན་
མཚན་ཀུན་ ཏུ་ སྙིང་ པོ་ལེན་ པའི་བློ། ། རྒྱུན་ ཆད་ མེད་ པར་ སྐྱེ་ བར་བྱིན་གྱིས་
རློབས། ། ལུས་སྲོག་གཡོ་བ་ཆུ་ཡིས་ཆུ་བུར་བཞིན། ། མྱུར་དུ་འཇིག་པའི་འཆི་བ་
དྲན་པ་དང་། ། ཤི་བའི་རྗེས་སུ་ལུས་དང་གྲིབ་མ་བཞིན། ། དཀར་ནག་ལས་
འབྲས་ཕྱི་བཞིན་འབྲང་བ་ལ། ། ངེས་པ་བརྟན་པོ་རྙེད་ནས་ཉེས་པའི་ཚོགས། ། ཕྲ་
ཞིང་ཕྲ་བ་རྣམས་ཀྱང་སྤོང་བ་དང༌། ། དགེ་ཚོགས་མཐའ་དག་སྒྲུབ་པ་བྱེད་པ་
ལ། ། རྟག་ཏུ་བག་དང་ལྡན་པར་བྱིན་གྱིས་རློབས། ། ཞེས་གསུངས་པའི་ལུང་
འདྲེན་དང་འབྲེལ་བའི་སྔོན་འགྲོའི་གསུང་བཤད་དང་། ཕུང་པོ་བརྗེས་ནས་ངན་
འགྲོའི་སྡུག་བསྔལ་མྱོང་བ་ཙམ་མ་གཏོགས་དོན་དུ་ངེད་རང་གིས་མྱོང་དགོས་པར་
སྣང་སྙམ་དུ་བསམས་ནས། ཡང་ཕུང་པོ་བརྗེས་པས་སྐྱོན་མེད་དོ་སྙམ་ན། འོ་ན་ཁ་
སང་གི་ཕུང་པོ་ཡང་དེ་རིང་བརྗེས་ཟིན་པས་དེ་རིང་སྡུག་བསྔལ་མི་མྱོང་བའི་ཕྱིར་ཁ་
སང་བརྩོན་པ་དོན་མེད་པར་འགྱུར་བའི་སྐྱོན་ཡོད། དེའི་ཕྱིར་རྣམ་འགྲེལ་ལས།
འཁྲུལ་ཕྱིར་སྒོང་གི་ཐ་དད་བཞིན། ། ཞེས་པའི་སྐབས་འདྲ་བ་གཞན་འབྱུང་གི་
འདུས་བྱས་རྟག་པར་འཁྲུལ་པ་འགོག་པ་ཡིན་པས་རིགས་པ་དེ་ལ་འབད་དགོས།
ངན་སོང་གི་སྡུག་བསྔལ་བསྒོམས་པའི་ཚེ་ཀུན་དགའ་བོའི་ཚ་བོ་གཉིས་འདྲ་བ་དགོས་
ཏེ། དེ་གཉིས་རབ་ཏུ་བྱུང་ནས་བྱ་བ་མ་ཡིན་པ་ལ་འཇུག་ཅིང་ཆོས་ལ་བརྩོན་འགྲུས་
མ་བྱས་པས། མོའུ་འགལ་གྱི་བུས་སྤྲོ་གསེང་ལ་འཁྲིད། དེ་ཅི་དགར་བཞག་པ་ན་
ཕྱོགས་ཞིག་ཏུ་ངུ་བའི་སྒོ་སོགས་མང་པོ་ཞིག་ཐོས་ནས། དེ་གཉིས་ཀྱིས་བལྟ་བར་
218



ཉིན་བཅུ་བདུན་པ།
ཕྱིན་པས་ཚ་བ་དང་རབ་ཏུ་ཚ་བའི་དམྱལ་བ་ཆེན་པོ་འཇིགས་སུ་རུང་བ་མཐོང་ཞིང་།
དེར་ལྕགས་ཟངས་བསྐོལ་བ་སྟོང་པ་ཞིག་འདུག་པ་ཅི་ཡིན་དྲིས་པས་འདི་ཀུན་དགའ་
པོའི་ཚ་བོ་གཉིས་ཞེས་བྱ་བ་རབ་ ཏུ་བྱུང་ནས་བརྩོན་འགྲུས་མི་རྩོམ་པར་ཡོད་པ་
འདིར་སྐྱེ་བ་དེ་གཉིས་ཀྱི་སྡོད་ས་ཡིན་ཟེར་བ་ལ་དེ་གཉིས་ཤིན་ཏུ་འཇིགས་ནས་ད་ལྟ་
རང་བཅུག་མི་ཡོང་ངམ་སྙམ་པའི་འདུ་ཤེས་ཀྱིས་ཕྱི་བལྟས་ཙམ་ཡང་བལྟ་ལོང་མེད་
པར་བྲོས་ནས་མོའུ་འགལ་ཀྱི་བུའི་སར་ཡོངས་ཏེ་བརྩོན་གྲུས་རྩོམ་པར་བྱེད་ཅིང་།
ཟས་མ་ཟོས་གོང་དུ་དམྱལ་བ་དེ་དྲན་ན་ཟས་ཟ་མི་ཐུབ། ཟོས་ཟིན་པའི་ཚེ་དྲན་ན་
སྐྱུགས་པར་བྱེད། དེ་ནས་ཡང་མོའུ་འགལ་ཀྱི་བུས་དེ་གཉིས་སྤྲོ་གསེང་ལ་ཁྲིད་པ་ན།
ཕྱོགས་ཞིག་ཏུ་པི་ཝང་དང་གླིང་བུ་སོགས་ཀྱི་སྒྲ་ཐོས་ནས་བལྟར་ཕྱིན་པས། ལྷའི་བུ་
མེད་པའི་བུ་མོ་མང་པོ་མཐོང་བ་ལ་ཅི་ཡིན་དྲིས་པས། ཀུན་དགའ་བོའི་ཚ་བོ་གཉིས་
རབ་ཏུ་བྱུང་ནས་བརྩོན་འགྲུས་རྩོམ་པས་འདིར་སྐྱེ་བ་ཡིན་ཟེར། དེ་གཉིས་ཀྱིས་དེ་
ཐོས་པ་དང་དགའ་བཞིན་དུ་བརྩོན་འགྲུས་རྩོམ་པ་ལ་མོའུ་འགལ་གྱི་བུས་ལུང་མང་པོ་
ཀླགས་པས། འོ་ན་ལྷ་ཡུལ་ནས་སླར་ཡང་མར་སྐྱེ་དགོས་སམ་ཟེར་བ་ལ། འཁོར་བ་
འདིར་ཡར་འཁོར་མར་འཁོར་བྱས་ནས་སྡོད་པ་ཡིན་ཞེས་སྨྲས་པས། དེ་གཉིས་ཀྱིས་
ཀྱང་འཁོར་བ་ལ་སྙིང་པོ་མེད་པར་མཐོང་ནས་བརྩོན་འགྲུས་རྩོམ་པ་དེ་ལྟ་བུ་ཞིག་
དགོས་པ་ཡིན། ཡང་འགའ་ཞིག་གི་བདག་ཤི་བ་ནི་གཟོད་ཟེར་བ་ཡོད་དེ། དེ་ནི་ཕྱི་
མ་མ་བསམས་པའི་སྐྱོན་ཡིན་གསུང་། སྡུག་བསྔལ་ མ་བསྒོམ་ན་ངེས་འབྱུང་མི་
འབྱུང་ཚུལ་གྱི་སྐབས་སུ། རྗེ་རིན་པོ་ཆེ་ལ་རྗེ་བཙུན་འཇམ་དཔལ་དབྱངས་ཀྱིས་རེ་
ཤིག་བསྐྱེད་རིམ་དང་རྫོགས་རིམ་སོགས་ཟབ་ཟེར་བ་རྣམས་སྦུད་ཀྱིས་བཞག ངེས་
འབྱུང་དང་བྱང་ཆུབ་ཀྱི་སེམས་ལ་རྟོག་སྒོམ་བགྱིས། ངེས་འབྱུང་ཡོད་ན་ཐར་པའི་
རྒྱུར་དབང་མེད་དུ་འགྲོ་བས་གསུངས་པ་ལྟར། ངེས་འབྱུང་འདི་ཡོད་ན་ཐར་པའི་
རྒྱུ་ལ་མི་འགྲོ་དབང་མེད་ཡོང༌། རྟོག་སྒོམ་གྱི་དོན་ནི། ཁམས་པ་ལུང་པས་མུ་གེ་
219



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བའི་སྣང་
འུ་འགལ་
བྱུང་ཙ་ན་ཐམས་ཅད་ནས་ཀྱི་སྟེང་དུ་ཀོར་ཀོར་ཡོང་ཞེས་གསུངས་པ་ལྟར་ཐམས་ཅད་
དེའི་སྟེང་དུ་འབབ་པ་འདྲ་བ་ཞིག་དགོས་གསུངས་ནས་མཚམས་འདིར་ཁ་སང་གི་
བསྐྱར་བཤད་སྤྱི་དང༌། ལོག་འཚོ་ལ་ལོངས་སྤྱོད་ན་རོ་མྱགས་ཀྱི་འདམ་དང་ཆུ་ཀླུང་
རབ་མེད་སོགས་སུ་སྐྱེ་བ་ཡིན། དགེ་འདུན་གྱི་མེ་ཁང་སོགས་སུ་ལོངས་སྤྱད་ན་མེ་མ་
མུར་གྱི་འོབས་སུ་སྐྱེ་བ་ཡིན། ཡང་དགེ་སློང་ལྷས་བྱིན་དམྱལ་བར་ལྷུང་དུ་ཉེ་བ་ན་ཚ་
ང་བ་ཆེན་པོ་བྱུང་ནས་ཚའོ་རབ་ཏུ་ཚའོ་ཁྱོད་ཀྱིས་ར་མདའ་བགྱིས་ཤིག་ཅེས་
ཀུན་དགའ་བོ་ལ་བོས་པས། ཀུན་དགའ་བོས་སངས་རྒྱས་ལ་སྐྱབས་སུ་སོང་ཞིག་
ཅེས་གསུངས་པར་བརྟེན་ལྷས་བྱིན་གྱིས་ཀྱང་སྐྱབས་འགྲོ་བྱས། དེ་ནས་མོའུ་འབ
གྱི་བུ་དམྱལ་བར་ཕེབས་ སྐབས་ ལྷས་བྱིན་ལ་ཁྱོད་ སངས་རྒྱས་ལ་ ཡིད་ཆེས་ སམ་
གསུངས་པས། སྙིང་ཁོང་རུས་པའི་གཏིང་ནས་ཡིད་ཆེས་སོ་ཟེར་བ་ལ་སངས་རྒྱས་
ཀྱིས་ཀྱང་མ་འོངས་པ་ན་རང་སངས་རྒྱས་སྙིང་ཁོང་རུས་པ་ཞེས་བྱ་བར་འགྱུར་བར་
ལུང་བསྟན་པ་ཡིན། རང་ཅག་དམྱལ་བར་སོང་ན་སྡུག་བསྔལ་མྱོང་ནས་བསྐལ་པར་
སྡོད་རྐྱང་ཡིན་གསུངས། ཡང་དམྱལ་བའི་མེའི་ཚ་ཁྱད་ནི། མོའུ་འགལ་གྱི་བུ་དང་
ཤཱ་རིའི་བུ་གཉིས་ཀྱི་དམྱལ་བའི་མེ་རྡོག་ཞིག་བསྣམས་ནས་ཕེབས་པས་འཛམ་བུ་གླིང་
གི་མི་ ཐམས་ ཅད་ལུས་ལྕི་ ཞིང་གཉིད་བྲོ་བ་ལྟར་རད་རོད་དུ་གྱུར་པ་བཅོམ་ལྡན་
འདས་ལ་ཞུས་པས། བཅོམ་ལྡན་འདས་ཀྱིས་མཆོག་ཟུང་ལ་མེ་རྡོག་དེ་གསོད་པར་
བཀའ་གནང་ནས་ཁོང་རྣམ་གཉིས་ཀྱིས་མེ་རྡོག་དེ་མེད་པར་མཛད་པས་ཐམས་ཅད་
ཁམས་སེང་པ་བྱུང༌། དེ་ཡང་འདི་ཁའི་མེ་ཕལ་པ་གཞན་ལས་ཚེར་མའི་མེ་ཚ། དེ་
ལས་ཙན་དན་གྱི་མེ་ཚ། དེ་ལས་བསྐལ་བའི་མེ་འབུམ་འགྱུར་གྱིས་ཚ། དེ་ལས་
དམྱལ་བའི་བདུན་འགྱུར་གྱི་ཚ་བ་ཡིན། ཡང་བདག་གི་མཁན་རིན་པོ་ཆེ་སྐྱབས་
མགོན་ཆེན་པོ་དེ་ཉིད་ཀྱིས་རྒྱ་གར་ལྷོ་རྒྱུད་དུ་ཚད་པ་ཆེ་བ་དང་། བྱང་འདི་ཚོར་གྲང་
ངར་ཆེ་བ་ཡང་དམྱལ་བ་ཚ་དམྱལ་གྲང་དམྱལ་སོ་སོའི་ངད་ལྟ་བུ་ཡིན་ཞེས་གསུང་གི་
220



ཉིན་བཅུ་བདུན་པ།
ཡོད་གསུང༌། དགེ་བ་སྔར་བསགས་འདུན་པ་དྲག་པོའི་སྨོན་ལམ་གྱིས་ཁ་བསྒྱུར་
བས་ཞེས་པའི་ཁ་བསྒྱུར་ཚུལ་ནི། དཔེར་ན་གསེར་མགར་མཁས་པས་གསེར་སྦྱང་བ་
སོགས་བྱས་ཟིན་ནས་མཐར་རྒྱན་ལ་སོགས་པ་ཅི་འདོད་པར་བསྒྱུར་བ་བཞིན་དུ་དགེ་
རྩ་བྱས་ཟིན་ནས་སྨོན་ལམ་གྱིས་ཁ་བསྒྱུར་བ་ཡིན་གསུངས། གཉིས་པ་ལ་གཉིས།
བསྟན་པ་ལ་འཇུག་པའི་སྒོ་དམ་པ་སྐྱབས་འགྲོ་སྦྱང་བ་ཞེས་སོགས་ཀྱི་སྐབས་སུ། རྗེ་
རིན་པོ་ཆེས་ས་བཅད་ཀྱི་ཚིག་གཅིག་པོ་ཡང་སྦྱོར་ཚུལ་གཞན་དང་མི་འདྲ་བ་མཛད་
པ་ལྟར་སྐྱབས་འགྲོ་འདི་བསྟན་པའི་འཇུག་སྒོ་ཡིན་པས་འདི་མེད་ན་བསྟན་པ་འདིའི་
སྒོར་མི་ཚུད་དེ། དགེ་བཤེས་པོ་ཏོ་བས། གནས་བརྟན་ཞལ་མར་གཟིགས་ཅིག་
འདུག་པ་ལ་ད་དུང་སངས་རྒྱས་ཀྱི་བསྟན་པའི་སྒོ་ནང་དུ་མ་ཚུད་ཅེས་གསུངས་པ་
ཡིན། དེ་ཡང་སངས་རྒྱས་ལ་སྐྱབས་སུ་འགྲོ་དགོས་ཏེ། དེ་སྐྱོན་ཀུན་ཟད་ཡོན་ཏན་
ཀུན་ལྡན་ཡིན་པའི་ཕྱིར། ལུང་གི་ཆོས་ལ་སྐྱབས་སུ་འགྲོ་དགོས་ཏེ། སངས་རྒྱས་
དེས་གསུངས་པའི་ཕྱིར། རྟོགས་པའི་ཆོས་ལ་སྐྱབས་སུ་འགྲོ་དགོས་ཏེ། སངས་
རྒྱས་ཀྱང་དེ་ལས་བྱུང་བའི་ཕྱིར། དགེ་འདུན་ལ་སྐྱབས་སུ་འགྲོ་དགོས་ཏེ། སངས་
རྒྱས་དེ་སྒྲུབ་ངེས་པའི་སྐྱེས་བུ་ཡིན་པའི་ཕྱིར། དེ་ལྟར་ན་སྐྱབས་སུ་འགྲོ་བ་ལ་རྒྱུ་
གཉིས་ཚང་དགོས་ཏེ། རང་ཉིད་ངན་ སོང་ སོགས་ གྱི་སྡུག་བསྔལ་ལ་ ལྷག་ པར་
འཇིགས་པ་དང༌། དཀོན་མཆོག་ལ་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་པ་
གཉིས་ཚང་དགོས། པཎ་ཆེན་བློ་བཟང་ཆོས་རྒྱན་གྱིས། སྐྱབས་འགྲོའི་ངོ་བོ་ཨི་ཐི་
བ། ། རང་ཉིད་ལྷག་པར་འཇིགས་པ་དང༌། ། དཀོན་མཆོག་སྐྱོབ་པའི་ནུས་ལྡན་དུ།
། ཤེས་ལས་བྱུང་བའི་སྐྱབས་འགྲོ་ལ། སྐྱབས་འགྲོ་བ་ཞེས་བརྗོད་པ་ཡིན། ། ཞེས་རྒྱུ་
གཉིས་ངེས་པར་ཚང་དགོས་པར་བཤད་ནས། རྒྱུ་དེ་གཉིས་མེད་ན། སྲེག་རྫས་
མེད་པའི་མེ་བཞིན་ནོ། ། ཞེས་རི་མོའི་མེ་དང་འདྲ་བར་དོན་བྱེད་མི་ནུས་པར་
གསུངས། སྤྱིར་མདོ་ལས་སྐྱབས་འགྲོའི་རྣམ་གྲངས་མང་དུ་གསུངས་ཏེ། རི་ནགས་
221



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཚལ་སོགས་ལ་སྐྱབས་སུ་འགྲོ་བ་ཡང་གསུངས་ཀྱང་། དེ་དག་ནི་རི་ནགས་ཚལ་
སོགས་ཀྱིས་གནས་སྐབས་འཇིགས་པ་ཆུང་ངུ་འགའ་ཞིག་ལས་སྐྱོབ་པའི་རྒྱུ་མཚན་
གྱིས་དེ་ལྟར་བཤད་པ་མ་གཏོགས་ཚིག་སྒྲ་ཇི་བཞིན་དུ་ཁས་ལེན་པ་མིན་པས་བསྟན་
བཅོས་ལ་ཐོས་བསམ་གྱིས་ཞུགས་ན་མ་གཏོགས་མདོ་ལ་རང་སྟོབས་ཀྱིས་འཇུག་མི་
ཉན་ཟེར་བའི་རྒྱུ་མཚན་དེ་ལྟར་ཡིན། སྐྱབས་སུ་འགྲོ་བའི་ཡུལ་ནི་བསྟོད་པ་བརྒྱ་ལྔ་
བཅུ་པ་ལས་གསུངས་པ་ལྟར། ཉེས་པ་དུས་དང་རྣམ་པ་ཐམས་ཅད་དུ་མི་མངའ་
ཞིང༌། དུས་དང་རྣམ་པ་ཐམས་ཅད་དུ་ཡོན་ཏན་མེད་ན་ ཕར་བཞག་ཡོད་ཚད་
ཐམས་ཅད་གང་ལ་གནས་པའི་གཞི་ལྟ་བུར་གྱུར་པ་སངས་རྒྱས་ཡིན་པས། ང་རང་
ལ་སྐྱབས་ཀྱི་ལེགས་ཉེས་འབྱེད་པའི་སེམས་ཤིག་ཡོད་ན། དེ་ལྟ་བུའི་སངས་རྒྱས་དེ་
ལ་སྐྱབས་སུ་འགྲོ་ཞིང་། དེ་ལ་ངག་གི་སྒོ་ནས་བསྟོད་པ་དང་། ལུས་ཀྱི་སྒོ་ནས་
བཀུར་སྟི་བྱེད་པ་དང༌། ཡིད་ཀྱི་སྒོ་ནས་དེའི་བསྟན་པ་ལ་གནས་པར་རིགས་སོ་ཞེས་
པའི་ཚུལ་ལྟར་སངས་རྒྱས་དང་ཆོས་དང་དགེ་འདུན་རྣམས་སྐྱབས་འགྲོའི་ཕུལ་དུ་
འགྲོ་ཚུལ་སྔར་ཞུས་པ་བཞིན་ཡིན་པས་དེ་ལྟར་དཀོན་མཆོག་གསུམ་པོ་དེ་ལ་ཡིད་ཆེས་
སྐྱེད་པ་སྒྲུབ་ དགོས། དེ་དག་ལ་ སྐྱབས་ སུ་སོང་ནས་དེ་དག་གིས་སྐྱོབ་ཚུལ་ནི།
སངས་རྒྱས་ཀྱིས་བྱིན་གྱིས་རློབས་པའི་སྒོ་ནས་སྐྱོབ། ཆོས་ཀྱིས་དོན་ཉམས་སུ་བླངས་
པ་ལ་བརྟེན་ནས་སྐྱོབ། དགེ་འདུན་གྱིས་ནི་རང་ཉིད་འཕགས་པར་ནམ་གྱུར་པ་ན་
སྐྱོབ་པ་ཡིན། དེ་ཡང་དེ་གསུམ་གྱིས་འཇིགས་པ་རེ་རེ་གཉིས་གཉིས་ཙམ་པས་སྐྱོབ་
པ་མིན་གྱི་འཇིགས་པ་ཡོད་ཚད་ལས་སྐྱོབ་པ་ཡིན། སངས་རྒྱས་ལ་སྐྱབས་སུ་འགྲོ་
དགོས་པའི་རྒྱུ་མཚན་ནི། རང་ཉིད་འཇིགས་པ་ལས་གྲོལ་བ། གཞན་འཇིགས་པ་
ལས་སྒྲོལ་བའི་ཐབས་ལ་མཁས་པ། ཀུན་ལ་ཐུགས་རྗེ་ཆེན་པོ་ཉེ་རིང་མེད་པར་
འཇུག་པ། ཕན་བཏགས་མ་བཏགས་ཐམས་ཅད་ཀྱི་དོན་མཛད་པ་བཞིར་བསྡུས་
ནས་གསུངས་པ་ཡིན་པས། དང་པོས་ནུས་པའི་ཡོན་ཏན་དང་སྤངས་པའི་ཡོན་ཏན་
222



ཉིན་བཅུ་བདུན་པ།
གཉིས་བསྟན། གཉིས་པས་མཁྱེན་པའི་ཡོན་ཏན། གསུམ་པས་བརྩེ་བའི་ཡོན་ཏན་
ཏེ་དེ་གཉིས་ཀྱིས་རྟོགས་པའི་ཡོན་ཏན་བསྟན། བཞི་པས་དེ་ལྟ་བུའི་མཁྱེན་བརྩེ་
ནུས་གསུམ་གྱི་ཡོན་ཏན་དང་། སྤངས་རྟོགས་ཀྱི་ཡོན་ཏན་དེ་དག་དང་ལྡན་པ་ཙམ་
དུ་ཡོང་བ་མ་ཟད། རང་ལ་ཕན་བཏགས་པ་དང་མ་བཏགས་པ་ཟེར་རྒྱུ་མེད་པ་
ཐམས་ཅད་ཀྱི་དོན་མཛད་པ་སྟེ་དོན་དུ་མཛད་པ་འཕྲིན་ལས་བསྟན་པ་ཡིན་ཞིང་།
དང་པོས་ནུས་པའི་ཡོན་ཏན་བསྟན་ཚུལ་ནི། རང་འཇིགས་པ་ཐམས་ཅད་ལས་གྲོལ་
ཟིན་པས་ན་གཞན་དེ་ལས་སྒྲོལ་བའི་ནུས་པ་ཡོད་པར་འགྱུར་ཏེ། དེ་མིན་ན་འགྱེལ་
བས་འགྱེལ་བ་སློང་མི་ནུས་པ་དང་འདྲ། ཆོས་ལ་སྐྱབས་སུ་འགྲོ་དགོས་པའི་རྒྱུ་
མཚན་ནི། རྟོགས་པའི་ཆོས་ཀྱི་དབང་དུ་བྱས་ན། སངས་རྒྱས་དེ་ཉིད་གང་ནས་
གཤེགས་པའི་ལམ་བཟང་པོ་ཡིན་པས་རྒྱུའི་སྒོ་ནས་ངེས་ཤེས་བསྐྱེད། ལུང་གི་ཆོས་
ཀྱི་དབང་དུ་བྱས་ན། དེ་སངས་རྒྱས་ཀྱིས་གསུངས་པས་འབྱུང་ཁུངས་བཟང་བའི་སྒོ་
ནས་ངེས་ཤེས་བསྐྱེད། དགེ་འདུན་ལ་སྐྱབས་སུ་འགྲོ་དགོས་པའི་རྒྱུ་མཚན་ནི་ཆོས་
སྒྲུབ་པའི་གྲོགས་སུ་ཡིད་ཆེས་པའི་ངེས་ཤེས་བསྐྱེད་དགོས། སྐྱབས་སུ་སོང་བ་དེ་ལ་
བརྟེན་ནས་རང་སྐྱོབ་པ་ལ་ཡང་ཕྱི་ནང་གི་རྒྱུ་གཉིས་ཡོད་པ་ལས་ཕྱིའི་རྒྱུ་མ་ཚང་བ་
མེད་པ་སངས་རྒྱས་ཀྱིས་བསྒྲུབས་ཟིན་ནས་ཡོད་ཀྱང་། ནང་གི་རྒྱུ་བློ་འགེལ་བ་མ་
བྱུང་བས་ལེན་ནས་བསྡད་པ་ཡིན། དེ་ཡང་སྐྱབས་འགྲོའི་སྐབས་འདིར་ཡིད་ཆེས་
སྒྲུབ་དགོས་པ། ཡིད་ཆེས་སྒྲུབ་ལུགས་ཀྱང་དབང་རྣོན་གྱིས་རྣམ་འགྲེལ་ནས་སྟོན་པ་
ཚད་མའི་སྐྱེས་བུར་བསྒྲུབ་པའི་རིགས་པ་གསུངས་པ་རྣམས་ངེས་པར་བྱས་ནས་སྒྲུབ་
དགོས། དེ་མིན་རྣམས་ཀྱིས་ལོ་རྒྱུས་ཀྱི་སྒོ་ནས་སྒྲུབ་དགོས། དེའི་ཚུལ་ནི། པོ་ཏོ་
བའི་དཔེ་ཆོས་ནས་འབྱུང་བ་འདི་ལྟ་སྟེ། སྔོན་རྟེ་གུ་སྣ་གོང་གི་ཚ་བོ་རྒད་པོ་ཞིག་གིས།
པོ་ཏོ་བས་ཟེར་བ་འདི་རྣམས་བདེན་མི་བདེན་པར་སངས་རྒྱས་ཟེར་བ་དེ་ཁ་བདེན་
མིན་རྩད་བཅད་ན་ཤེས་པར་སྣང་སྟེ་དེ་བདེན་ན་པོ་ཏོ་བས་སངས་རྒྱས་ཀྱི་གསུང་
223



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རང་ཟེར་བས་པོ་ཏོ་བ་ཡང་བདེན་པར་སྣང༌། སངས་རྒྱས་ཟེར་བ་དེ་མ་བདེན་ན་པོ་
ཏོ་བ་ཡང་མི་བདེན་པར་སྣང་ཟེར་བ་ལ། སྐབས་ཤིག་པོ་ཏོ་བ་དང་རྟེ་གུ་སྣ་གོང་གི་
ཚ་བོ་རྒད་པོ་ཁོ་མཇལ་བས། ཁོས་ཁྱེད་ཀྱིས་ཟེར་བ་དེ་རྣམས་སུའི་རྗེས་སུ་འབྲང་
ཟེར། པོ་ཏོ་བས་སངས་རྒྱས་ཀྱི་རྗེས་སུ་འབྲང་གསུངས་པས། ཁོས་སངས་རྒྱས་དེ་
ཡོད་པར་ཅིས་ཤེས་ཟེར་བ་ལ། འོ་ན་ཁྱོད་ཀྱིས་བྱ་བ་མང་པོ་དེ་རྣམས་སུའི་རྗེས་སུ་
འབྲང་གསུངས་པས། འདི་ང་རང་གི་ཕ་མ་བཟང་པོ་དང་ཁྱད་པར་མེས་པོ་རྟེ་གུ་སྣ་
གོང་གི་རྗེས་སུ་འབྲང་ཟེར། འོ་ན་དེ་ཡོད་པར་ཅིས་ཤེས་གསུངས་པས། ཁོ་ན་རེ།
དེ་ངས་ཤེས་ཏེ་དེའི་བུ་འདི་ཡིན། དེའི་བུ་ང་རང་ཡིན། ཁོང་གིས་བྱས་པའི་ལག་
རྗེས་ད་དུང་ཡོད། ཁོང་མེད་ན་ང་ཡང་གང་ནས་ཡོང་ཟེར་བས། པོ་ཏོ་བས་སངས་
རྒྱས་བྱུང་བ་ངས་ཤེས་ཏེ། སངས་རྒྱས་ཀྱི་སྲས་བྱམས་མགོན་ཡིན་ཞེས་སོགས་ལམ་
རིམ་བླ་བརྒྱུད་ལྟར་བཤད་ནས། དེའི་མཐར་ཇོ་བོའི་བུ་འབྲོམ་དགེ་བསྙེན་རྒད་པོ་
དེ་ཡིན། དེའི་བུ་མགོ་དམར་ང་ཡིན་ཞེས་ཞེས་གསུངས་ནས། དེར་མ་ཟད་སངས་
རྒྱས་དེའི་མཛད་པ་ཡང༌། དང་པོར་ཡབ་རྒྱལ་པོ་ཟས་གཙང་དང་། ཡུམ་སྒྱུ་མ་ལྷ་
མཛེས་ཀྱི་སྲས་ སུ་ སྐུ་ བལྟམས་ ཚུལ་ ནས་ བཟུང༌ སྟེ། ཆོས་ ལ་ གཤེགས་ ལུགས།
དཀའ་བ་སྤྱད་ལུགས། བདུད་བཏུལ་ནས་སངས་རྒྱས་ལུགས། ཆོས་འཁོར་རིམ་པ་
གསུམ་བསྐོར་ལུགས་དང་བཅས་པ་རྒྱས་པར་གསུངས་ཤིང་། སངས་རྒྱས་བྱང་
སེམས་དགྲ་བཅོམ་རྣམས་ཀྱིས་བཞེངས་པའི་མཆོད་རྟེན་དང་ལྷ་ཁང་ལྷ་ལ་སོགས་
པའི་ཕྱག་རྗེས་ད་དུང་ཡོད། སངས་རྒྱས་མེད་ན་དེ་རྣམས་ག་ནས་ཡོང་གསུངས་
པས་ཁོ་ཡིད་ཆེས་པ་བྱུང་བ་ལྟ་བུ་དགོས་གསུངས། གསུམ་པ་ལ་བཞི། ཡོན་ཏན་
ཤེས་པ་ཞེས་སོགས་ཀྱི་སྐབས་སུ་ཡོན་ཏན་ཤེས་པ་ཞེས་པས་སྐྱབས་གསུམ་སོ་སོའི་ཡོན་
ཏན་ཤེས་དགོས་པ་དང་། ཁྱད་པར་ཤེས་པ་ཞེས་པས་སྐྱབས་གསུམ་སོ་སོའི་ནང་
གསེས་ཀྱི་ཁྱད་པར་ཤེས་དགོས་པ་དང༌། ཁས་བླངས་པ་ཞེས་ པས་ སངས་རྒྱས་
224



ཉིན་བཅུ་བདུན་པ།
སྐྱབས་སྟོན་པ་པོར་ཁས་བླངས། ཆོས་སྐྱབས་དངོས་སུ་ཁས་བླངས། དགེ་འདུན་
སྐྱབས་སྒྲུབ་པའི་གྲོགས་སུ་ཁས་བླངས་པ་ཞིག་དགོས་པ་དང༌། གཞན་དུ་མི་སྨྲ་བས་
སྐྱབས་སུ་སོང་བ་ཞེས་པས་དེ་གསུམ་པོ་གང་རུང་མ་ཡིན་པ་གཞན་ཞིག་སྐྱབས་གནས་
སུ་ཁས་མ་བླངས་པའི་སྒོ་ནས་གསུམ་པོ་དེ་ཁོ་ན་ལ་སྐྱབས་སུ་འགྲོ་དགོས་པར་བསྟན་
ཏེ་བཞི་པོ་འདིའི་ནང་དུ་སྐྱབས་འགྲོའི་ཉམས་ལེན་མདོར་བསྡུས་ཚང་ཡོད། དེ་ཡང་
སངས་རྒྱས་དྲན་པའི་ཚེ་ཡོན་ཏན་གྱི་ཁྱད་པར་དུ་བྱས་ནས་མ་དྲན་ན་ཡོན་ཏན་དེ་ལ་
དམིགས་པའི་ཐོབ་འདོད་མི་འབྱུང་བས་སེམས་བསྐྱེད་དང་བྲལ། ཡོན་ཏན་དེ་ལ་
ཡིད་ཆེས་པའི་དད་པ་མི་འབྱུང་བས་སྐྱབས་འགྲོ་དང་ཡང་བྲལ་འགྲོ་བས་ཡོན་ཏན་གྱི་
ཁྱད་པར་དུ་བྱས་པའི་སངས་རྒྱས་སོགས་ལ་དམིགས་ནས་སྐྱབས་འགྲོ་སྦྱོང་དགོས།
དེ་ཡང་ནོར་བུ་སྦྱོང་བ་ལྟར་སྐྱོན་མ་དད་པ་སྦྱོང་བ་དང་། ཡོན་ཏན་དང་དད་པ་སྦྱོང་
བ་གཉིས་ཡོད་པས། སྐྱོན་སྦྱོང་བ་ནི་མ་དད་པ་སྦྱངས་ནས་མེད་པར་བྱེད་པའི་དོན་
དང་། ཡོན་ཏན་སྦྱོང་བ་ནི་དད་པའི་བློ་སྦྱངས་ནས་གོམས་པར་བྱས་ཏེ་རྒྱུད་ལ་
བསྐྱེད་པའི་དོན་ཡིན། དེ་ཡང་རྒྱུད་བླ་མ་ལས། ཇི་ལྟར་བཻཌཱུར་ས་གཞི་གཙང་མ་
ལ། ། ལྷ་དབང་ལུས་ཀྱི་གཟུགས་བརྙན་འཆར་བ་ལྟར། ། དེ་བཞིན་འགྲོ་སེམས་ས་
གཞི་གཙང་མ་ལ། ། ཐུབ་པའི་དབང་པོའི་སྐུ་ཡི་གཟུགས་བརྙན་འཆར། ། ཞེས་
གསུངས་པ་ལྟར་དད་པའི་སེམས་གཙང་མ་ལ་སངས་རྒྱས་ཀྱི་གཟུགས་བརྙན་འཆར་
བ་ཡིན། ཚུལ་ཇི་ལྟར་དུ་སྐྱབས་སུ་སོང་བའི་ཚུལ་འདིས་སྐྱབས་འགྲོ་སྲང་ལ་འཇལ་
བ་ལྟ་བུ་ཡིན། དེ་ནས་སྐྱབས་ཡུལ་གསལ་འདེབས་པ་ལ་དེ་ཡང་སྤྱི་གཙུག་ཏུ་གསལ་
བཏབ་ན་འབྲེལ་ཆེ་ཞིང་། དེ་ལ་ཕུར་ཚུགས་གསོལ་འདེབས་བྱེད་དེ་ཕུར་ཚུགས་ཀྱི་
དོན་ནི་ཨུ་ཚུགས་ཀྱི་དོན་ཡིན་པས་བདག་གི་སྐྱབས་མཛད་མི་མཛད་ཁྱེད་རང་མཁྱེན་
ཞེས་ཨུ་ཚུགས་བྱེད་པའོ། དེ་ལྟར་སྐུའི་ཡོན་ཏན་བསམས་པའི་ཚེ་མཚན་དཔེ་ཡིད་
ལ་དྲན་པར་བྱེད་པ་ཡིན་གསུང་། དཔེ་ལ་བསྟོད་པ་ལས་ཁྱོད་སྐུ་མཚན་གྱིས་སྤྲས་
225



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱུ་མཚོའི་འཇུག་ངོགས།
གྱུར་པ། ཞེས་སོགས་ཀྱི་སྐབས། སངས་རྒྱས་ཁྱོད་ཀྱི་སྐུ་མཚན་བཟང་གིས་སྤྲས་
པར་གྱུར་པ་ནི་སྟོན་གནམ་གཡའ་དང་བྲལ་བ་ལ་སྐར་ཚོགས་ཀྱིས་སྤྲས་པ་དང་འདྲ།
ཐུབ་པ་ཁྱོད་ཀྱི་སྐུ་གསེར་གྱི་མདོག་དང་ལྡན་པ་ལ་ཆོས་གོས་སོགས་ཀྱིས་གཡོགས་པ་
ནི་གསེར་གྱི་རིའི་སྐེད་པ་ལ་མཚམས་སྤྲིན་གྱིས་དཀྲིས་པ་དང་འདྲ། མགོན་པོ་ཁྱོད་
དབུ་རྒྱན་སྙན་རྒྱན་སོགས་ཀྱི་རྒྱན་དང་མི་ལྡན་ཡང་ཁྱོད་ཀྱི་ཞལ་ཟླ་བ་ལྟར་རྒྱས་པ་དེ་
ལྟ་བུ་ནི་ཟླ་བའི་དཀྱིལ་འཁོར་སྤྲིན་དང་བྲལ་བ་ལ་ཡང་མ་མཆིས་སོ། ཁྱོད་ཀྱི་ཞལ་
མཆུ་ནི་མེ་ཏོག་པདྨ་དང་འདྲ་བས་པདྨ་ལ་དགའ་བའི་བུང་བ་རྣམས་པདྨ་དངོས་དང་
ཁྱོད་ཀྱི་ཞལ་མཆུ་གཉིས་ཀྱི་ནང་ནས་པདྨ་དེ་གང་ཡིན་སྙམ་ནས་ཐེ་ཚོམ་སྐྱེས་ནས་
བསྡད་འདུག་ཅེས་པ་དང༌། ཁྱོད་ཀྱི་ཞལ་གསེར་གྱི་མདོག་དང་ལྡན་པའི་ནང་དུ་
ཚེམས་དཀར་ཞིང་དྲི་མ་མེད་པ་བཞི་བཅུ་ཐམ་པས་མཛེས་པ་ནི་གསེར་གྱི་རི་བོའི་
གསེབ་ཏུ་སྟོན་ཀའི་ཟླ་ཟེར་དྲི་མ་མེད་པ་ཞུགས་པ་དང་འདྲ། མཆོད་པ་བྱ་བའི་འོས་
སུ་གྱུར་པ་ཁྱོད་ཀྱི་ཕྱག་གཡས་ས་གནོན་གྱི་ཕྱག་མཐིལ་ནས་འཁོར་ལོའི་མཚན་གྱིས་
མཛེས་པར་གྱུར་པ་ནི་འཁོར་བས་སྐྲག་པའི་མི་རྣམས་ལ་དབུགས་འབྱིན་པར་མཛད་
པ་ལགས། ཐུབ་པ་ཁྱོད་གཤེགས་པར་གྱུར་པའི་ཚེ་ཞབས་གཉིས་ཀྱི་རྗེས་ཟླུམ་འཁྱིལ་
བ་པདྨ་འདྲ་བས་ས་གཞི་མཛེས་པ་ནི་བརྐོས་མཁས་དང་བྲིས་པ་མཁས་པས་བརྐོས་
ཤིང་བྲིས་ཀྱང་མཛེས་ཁྱད་འདི་ལྟ་བུ་ཐོན་པ་མི་འདུག་ཅེས་པ་ལྟར་དྲན་དགོས་ཤིང་།
སློབ་གཉེར་བ་ལ་སོགས་པས་ནི་བསྟོད་སྤྲིན་རྒྱ་མཚོ་བཏོན་ནས་དྲན་པར་བྱེད་པ་ཤིན་
ཏུ་གལ་ཆེ། གསུང་གི་ཡོན་ཏན་ནི་ལྷ་ཡི་སྐད་དང་ཀླུ་དང་གནོད་སྦྱིན་སྐད་ཅེས་
སོགས་དང་གསུང་ཅིག་ཉིད་དུ་གསུང་རྒྱུར་ཀྱང་། དུ་མ་ཉིད་དུ་སོ་སོར་གོ་ཞེས་
གསུངས་པ་ལྟར་སེམས་ཅན་ཐམས་ཅད་ཀྱིས་དུས་གཅིག་ཏུ་དྲི་མ་མི་འདྲ་རེ་རེ་ནས་
ཞུས་ཀྱང་དེ་དག་ཐུགས་ལ་བརྗེད་པ་མེད་པར་བཟུང་ནས་གསུང་གཅིག་གིས་སོ་སོར་
སྐད་དང་མཐུན་པར་གོ་ནུས་པ་དང་དེ་ཙམ་དུ་མ་ཟད་གསུང་གཅིག་པོ་དེ་གས་དྲི་བ་
226



ཉིན་བཅུ་བདུན་པ།
སོ་སོའི་ལན་ཡང་མ་འདྲེས་པར་སྟོན་པའི་གསུང་གི་ཁྱད་ཆོས་བླ་ན་མེད་པ་དང་ལྡན་
པ་སྟེ་འདི་ལ་ནི་དྲི་བ་ཀུན་ལན་ཐེབས་པ་ཞེས་བྱ། དེ་ཡང་སེམས་ཅན་རྣམས་ཀྱིས་
ཞུས་པའི་དྲི་བའི་ཚིག་དོན་དང་པོར་ཐུགས་ཀྱིས་མཁྱེན་པའི་ཤེས་རབ་དང་དེ་ཉིད་མི་
བརྗེད་པར་འཛིན་པའི་དྲན་པ་གཉིས་ནི་གཟུངས་ཡིན་ལ། དེ་ལ་སོ་སོར་ལན་
འདེབས་མཁྱེན་པའི་ཤེས་རབ་དང་དེ་མི་བརྗེད་པར་འཛིན་པའི་དྲན་པ་གཉིས་ནི་
སྤོབས་པ་ཡིན་སྟེ། དེ་གཉིས་ནི་གཞན་དོན་བྱེད་པའི་ཡན་ལག་དུ་ངེས་པར་གལ་ཆེ་
བ་ཡིན། གཞན་ཡང་མཁས་པ་རྣམས་ཀྱིས་ཡིད་འཕྲོག་བྱེད། ཅེས་སོགས་གསུངས་
པ་ལྟར་བློ་ རབ་ འབྲིང་ ཐ་ གསུམ་ སོ་ སོའི་བློ་ དང་ འཚམས་ པར་ འདུག་ པ་ དང༌།
གསང་བ་བསམ་གྱིས་མི་ཁྱབ་པའི་མདོ་ལས་དུག་གསུམ་ཞི་བར་བྱེད་པ་གསུམ་དང་།
བདུད་ཚར་གཅོད་པ་སྟེ་གསུང་གི་ཡོན་ཏན་བཞི་གསུངས་ཀྱང་མདོར་བསྡུས་ན་བློ་
རབ་འབྲིང་ཐ་མ་གསུམ་ཀའི་བློ་དང་འཚམས་པར་སྟོན་པ། དྲི་བ་ཀུན་དག་ཐེབས་
པ། ཉོན་མོངས་ཚར་གཅོད་པ་སྟེ་གསུམ་དུ་འདུ། མཁྱེན་པའི་ཡོན་ཏན་ནི། ཤེས་
བྱ་ཐམས་ཅད་ལ་ལག་མཐིལ་དུ་སྐྱུ་རུ་ར་བཞག་པ་ལྟར་གཟིགས་པ་ཡིན། ལག་
མཐིལ་དུ་སྐྱུ་རུ་ར་བཞག་པ་དཔེར་མཛད་པ་ནི་སྤྱིར་གཟུགས་ཅན་གྱི་དངོས་པོ་ལ་
མིག་ཅན་གྱིས་བལྟས་པ་ན་གསལ་བར་མཐོང་བ་དཔེར་མཛད་པ་ཡང་ཡིན་མོད།
འོན་ཀྱང་མདོ་ལས་སྐྱུ་རུ་ར་རློན་པ་ལག་མཐིལ་དུ་བཞག་ན་ལག་པའི་རི་མོ་ཡང་མི་
སྒྲིབས་པར་མཐོང་
ཐོང་པ་ཡིན་ཞེས་སྐྱུ་རུ་རློན་པ་གཙོ་བོར་གསུངས་པ་ཡང་འདུག གང་
ལྟར་ཀྱང་ཤེས་བྱ་ཐམས་ཅད་ལ་ཁྱོད་ཀྱི་མཁྱེན་པས་ཁྱབ་པ་ཡིན་ལ་སེམས་ཅན་རྣམས་
ནི་ཤེས་པ་ཇི་ལྟར་རྒྱ་ཆེ་ཡང་ཤེས་བྱ་ལྷག་ནས་སྡོད་པ་མ་གཏོགས་ཤེས་བྱ་ཐམས་ཅད་
ལ་ཁྱབ་ པ་ མེད་ ཅིང་། བཅོམ་ ལྡན་ འདས་ ཁྱོད་ ཀྱིས་ དུས་ གསུམ་ གང་ རུང་དུ་
གཏོགས་པའི་ཆོས་ཀྱི་རྣམ་པ་ཐམས་ཅད་ཀྱི་འབྱུང་གནས་ཏེ་རྒྱུའི་མིང་ཡིན་ཅིང་རྒྱུ་ལ་
ཡང་སྐྱེད་བྱེད་ཀྱི་རྒྱུ་དང་ཤེས་བྱེད་ཀྱི་རྒྱུ་གཉིས་ཡོད་པ་ལས་བུམ་པ་ལྟ་བུ་ལ་མཚོན་ན་
227



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འཇིམ་པ་སོགས་རྫ་བུམ་གྱི་སྐྱེད་བྱེད་ཀྱི་རྒྱུ་དང་ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་
བྱེད་ནུས་པ་ཤེས་པ་ལ་བརྟེན་ནས་བུམ་པ་ཤེས་པར་འགྱུར་བས་བུམ་པའི་ཤེས་བྱེད་
ཀྱི་རྒྱུ་དེ་འཇོག་ལ་དེ་ལྟར་ན་ཆོས་ཐམས་ཅད་ཀྱིས་འབྱུང་གནས་ཤེས་བྱེད་ཀྱི་རྒྱུ་སྟེ་
མཚན་ཉིད་ཐམས་ཅད་ཕྱག་མཐིལ་དུ་སྐྱུ་རུ་ར་བཞག་པ་ལྟར་ཐུགས་ཀྱི་སྤྱོད་ཡུལ་དུ་
གྱུར་པ་དང༌། ཡང་གཡོ་བ་བཅུད་ཀྱི་སེམས་ཅན་དང༌། མི་གཡོ་བ་སྣོད་ཀྱི་འཇིག་
རྟེན་དང་བཅས་པའི་ཆོས་ཐམས་ཅད་ནམ་མཁའ་ལ་རླུང་རྒྱུ་བ་ན་གང་ལ་ཡང་མ་
ཐོགས་པར་འགྲོ་བ་བཞིན་ཁྱོད་ཀྱི་ཐུགས་ཀྱང་དེ་དག་ལ་ཐོགས་པ་མེད་པར་འཇུག་པ་
ཡིན་ཞེས་པ་དང་། བརྩེ་བའི་ཡོན་ཏན་ནི། སེམས་ཅན་རྣམས་ཉོན་མོངས་ཀྱིས་
རང་དབང་མེད་པར་བཅིངས་པ་བཞིན་དུ་སངས་རྒྱས་ཀྱང་འགྲོ་བ་སེམས་ཅན་གྱི་
ཉོན་མོངས་པའི་འཆིང་བ་ཐམས་ཅད་དགྲོལ་བའི་སླད་དུ་ཡུན་རིང་པོ་ནས་ཐུགས་རྗེ་
ཆེན་པོས་བསྡམས་ནས་འདུག་པས་དང་པོར་ཁྱད་པར་ཅན་ཁྱེད་ལ་ཕྱག་འཚལ་ལམ།
འོན་ཀྱང་འཁོར་བའི་སྐྱོན་མཁྱེན་བཞིན་དུ་གདུལ་བྱའི་དོན་ལ་ཡུན་རིང་པོའི་བར་
འཁོར་བ་འདིར་བཞུགས་པར་མཛད་པའི་ཁྱོད་དང་ཐུགས་རྒྱུད་གཅིག་པའི་བྱང་
སེམས་ཐུགས་རྗེ་ཅན་དེ་དག་ལ་ཕྱག་འཚལ་ཞེས་པ་ལྟར་དྲན་དགོས། འཕྲིན་ལས་
ཀྱི་ཡོན་ཏན་ནི། རང་གི་ངོས་ནས་ལམ་ལ་བཀྲིར་རུང་ཕྱིན་སངས་རྒྱས་ཀྱི་འཕྲིན་
ལས་དུས་ལས་མི་འདའ་བས་བྱིན་རླབས་ཞུགས་ནས་ཡིད་ཇེ་ཆེས་དང་རྒྱུད་ཇེ་དག་ཏུ་
འགྲོ། དེ་ལ་ངེས་ཤེས་རྙེད་པས་སྐྱབས་སུ་སོང་ནས་དེའི་བསླབ་བྱ་ལ་སློབ་ཙམ་ཉིད་
ནས་ཅི་བྱས་ཐམས་ཅད་སངས་རྒྱས་ཀྱི་ཆོས་སུ་འགྲོ་བ་ཞིག་ཡོང་ཡང་པོ་ཏོ་བའི་
གསུང་ལས། འོ་སྐོལ་སངས་རྒྱས་ཀྱི་མཁྱེན་པ་ལ་མོ་མ་རྣོ་ཤོས་ཙམ་དུ་ཡང་མི་རྩི།
མོ་མ་རྣོ་ཤོས་ཅིག་གིས་ད་ལོ་ཁྱེད་ལ་རྩུབ་ཆགས་མེད་ཤེས་ཟེར་ན་བདེ་འབོལ་གྱིས་
འགྲོ། དེ་ན་རེ་ད་ལོ་ཆགས་ཆེ་འདི་ཙུག་གྱིས་འདི་ཙུག་མ་བྱེད་ཟེར་ན་འབད་ནས་
སྒྲུབ། མ་གྲུབ་ན་འདི་སྐད་ཟེར་བ་ངས་མ་གྲུབ་སྙམ་ནས་བློ་མི་བདེ་བ་བྱེད། སངས་
228



ཉིན་བཅུ་བདུན་པ།
རྒྱས་ཀྱིས་འདི་དང་འདི་གྱིས་འདི་དང་འདི་བསྒྲུབ་པ་ཞེས་བཅས་པ་ལ། བློ་འགེལ་
ལམ་མ་གྲུབ་ན་བློ་མི་བདེ་བ་འོང་ངམ། ཆོས་ནས་དེ་སྐད་བཤད་དེ་ད་ལྟ་ཡུལ་དུས་
ཀྱིས་དེ་ཙུག་མི་བཏུབ་འདི་ཙུག་བྱེད་དགོས་ཟེར་ནས། སངས་རྒྱས་ཀྱི་གསུང་རས་
སུ་བོར་ནས་རང་ཤེས་ཅིག་གིས་ཐོག་ཏུ་འགྲོ་བ་ཡིན་གསུང་པའི་རྗེ་རིན་པོ་ཆེས་ཀྱང་
ཤིན་ཏུ་མད་པ་སྣང་ངོ་ཞེས་གསུངས་ཏེ་མད་པ་ནི་བདེན་པའི་དོན་ཡིན་པས་ཤིན་ཏུ་
བདེན་ཞེས་པོ་ཏོ་བ་ལ་བདེན་ཁ་གནང་བ་ཡིན། ཆོས་ནས་དེ་འདྲ་བཤད་དེ་ཡུལ་
དུས་ཀྱིས་མི་ཡོང་ཟེར་བའི་བླ་མའི་མིང་འཛིན་མང་པོ་ཡོད། དེ་ཚོ་ལས་གསུང་རྒྱུ་
ཡིན། ཐམས་ཅད་ཡུལ་དུས་དང་བསྟུན་ཆོག་ན་ཡུལ་དུས་ཟེར་བ་ཡུལ་ཆོས་ཀྱི་དོན་
ཡིན་པས། འཇིག་རྟེན་ཡུས་ཆོས་དང་བསྟུན་ནས་བྱ་བ་བྱེད་ན་ཆོས་བསླབ་ནས་ཅི་
བྱེད་གསུང༌། ། ཡང་སངས་རྒྱས་ཀྱི་ཡོན་ཏན་བསྒོམ་པ་ལ་ ཕན་ཡོན་བཞི་ཡོད་དེ།
ཡོན་ཏན་དེ་ལྟ་བུ་དང་ལྡན་པའི་སངས་རྒྱས་དེ་བས་ཐོབ་ན་སྙམ་པའི་མངོན་འདོད་
ཀྱི་དད་པ་སྐྱེ་བ་དང་། ཉིན་མཚན་ཀུན་ཏུ་སངས་རྒྱས་མཐོང་བའི་རྒྱུར་འགྱུར་བ་
དེ་དུས་སངས་རྒྱས་རྗེས་སུ་དྲན་བཞིན་དུ་འཆི་བ་དང༌། སངས་རྒྱས་
ཀྱི་ཡོན་ཏན་ལ་ཡིད་ཆེས་ནས་སྐྱབས་སུ་འགྲོ་བའོ། དེ་དག་ཀྱང་ཞོར་འབྱུང་གི་ཕན་
ཡོན་ཡིན་ཞིང་། དེའི་རྒྱུ་མཚན་ཡང་སངས་རྒྱས་ཀྱིས་ཟླ་འོད་གཞོན་ནུར། ཁྱེད་ལ་
བསྒོ་ཞིང་ཁོང་དུ་ཆུད་པར་བྱ། ། ཇི་ལྟར་མི་དག་མང་དུ་རྟོག་བྱེད་པ། ། དེ་ལ་
གནས་པའི་རྟོག་པ་དེ་དག་གིས། ། དེ་བཞིན་དུ་ནི་དེ་ལ་སེམས་གཞོལ་འགྱུར། །
ཞེས་སོགས་གསུངས། ཆོས་ཀྱི་ཡོན་ཏན་ནི། དེ་ལྟ་བུའི་ཡོན་ཏན་མཐའ་ཡས་པའི་
སངས་རྒྱས་དེ་ཡང་ལུང་གི་ཆོས་ལ་ཐོས་བསམ་དང་། རྟོགས་པའི་ཆོས་སྐྱོན་སྤངས་
པའི་འགོག་བདེན་མངོན་དུ་བྱས་ཤིང་ཡོན་ཏན་སྒྲུབ་པའི་ལམ་བདེན་བསྒོམས་པ་
ལས་བྱུང་བ་ཡིན་པས་ཆོས་ནི་ཡོན་ཏན་དེ་ལྟར་ཆེའོ་སྙམ་དུ་བསམ་པ་སྟེ། དེ་ཡང་
དགེ་སློང་དག་གམ་མཁས་རྣམས་ཀྱི། ། བསྲེག་བཅད་བརྡར་བའི་གསེར་བཞིན་
དང་། འཆི་བའི་དུ
229



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དུ། ། ལེགས་པར་བརྟག་ལ་ང་ཡིས་བཀའ། ། བླང་བར་བྱ་ཡིས་གུས་ཕྱིར་མིན། །
ཞེས་གསུངས་པ་དང་མི་འགལ་ཏེ། དེ་ནི་སངས་རྒྱས་ཀྱི་གསུང་ལ་དྲང་ངེས་ཀྱི་
བརྟག་དཔྱད་མ་བྱས་པར་སངས་རྒྱས་ལ་གུས་པ་ཙམ་རྒྱུ་མཚན་དུ་བྱས་ནས་རང་
སྟོབས་ཀྱིས་འཇུག་མི་རུང་བའི་དོན་ཡིན། དགེ་འདུན་གྱི་ཡོན་ཏན་ནི། འཕགས་
པའི་གང་ཟག་རྣམས་ཡོན་ཏན་དེ་ལྟ་བུ་དང་ལྡན་པའི་ཆོས་དེ་ཚུལ་བཞིན་དུ་སྒྲུབ་
པར་མཛད་པའི་སྒོ་ནས་ཆོས་ཀྱི་བདག་པོའམ་མཛོད་ལྟ་བུ་ཡིན་ཏེ། སོ་ཐར་གྱི་མདོ་
ལས། ཐམས་ཅད་མཁྱེན་པའི་བསླབ་གཞི་དཀོན་མཆོག་མཛོད། ། འཕགས་པའི་
ཚོགས་ཞེས་གསུངས་པ་ལྟར་ཡིན། ཁྱད་པར་ཤེས་པ་ལ་བསྡུ་བ་ནས་འབྱུང་བ་ལྟར་
གྱི་དཀོན་མཆོག་གསུམ་ནང་ཕན་ཚུན་གྱི་ཁྱད་པར་ཤེས་དགོས་པས་དེ་ལ་དྲུག་ལས།
དང་པོ་མཚན་ཉིད་ལས་གྱུར་པའི་ཁྱད་པར་ནི། སངས་རྒྱས་ནི་མངོན་པར་རྫོགས་
པར་བྱང་ཆུབ་པའི་མཚན་ཉིད་ཅན། ལུང་གི་ཆོས་ནི་སངས་རྒྱས་དེའི་གསུང་ལས་
བྱུང་བས་དེའི་འབྲས་བུ། དགེ་འདུན་ནི་མན་ངག་ལ་བརྟེན་ནས་ཡང་དག་པར་
སྒྲུབ་པའི་མཚན་ཉིད་ཅན་སྟེ་འདིས་ནི་ངོ་བོའི་ཁྱད་པར་བསྟན། གཉིས་པ་འཕྲིན་
ལས་ཀྱི་ཁྱད་པར་ནི། སངས་རྒྱས་ཀྱིས་ཆོས་གསུངས་ པའི་སྒོ་ནས་གདུལ་བྱ་ལ་
འཕྲིན་ལས་མཛད་དེ། ཐུབ་རྣམས་སྡིག་པ་ཆུ་ཡིས་མི་འཁྲུ་ཞིང་། ། འགྲོ་བའི་སྡུག་
བསྔལ་ཕྱག་གིས་མི་སེལ་ལ། ། ཉིད་ཀྱི་རྟོག་པ་གཞན་ལ་སྤོ་མིན་ཏེ། ། ཆོས་ཉིད་
བདེན་པ་བསྟན་པས་གྲོལ་བར་མཛད། ། ཅེས་གསུངས་ལ། ལུང་གི་ཆོས་ཀྱིས་སྡུག་
བསྔལ་དང་ཉོན་མོངས་ཀྱི་སྐྱོན་མཐོང་ནས་དེ་སྤོང་བ་ལ་དམིགས་པའི་འདུ་ཤེས་སྐྱེད་
པར་བྱེད། དགེ་འདུན་ནི་མིག་ལྟོས་བྱས་ཡིན་པས་རང་ཡང་དགེ་འདུན་གྱི་གྲངས་
སུ་བསྡད་ནས་མེད་པར་བསམ་སྦྱོར་གང་ས་ནས་གཞན་གྱི་མིག་ལྟོས་བྱ་སར་གྱུར་པ་
ཡང་ཞིག་མཛད་དགོས། གསུམ་པ་མོས་པའི་ཁྱད་པར་ནི། སངས་རྒྱས་ལ་རིམ་གྲོ་
དང་བཀུར་སྟི་བྱེད་འདོད་ཀྱི་མོས་པ། རྟོགས་པའི་ཆོས་ལ་རྒྱུད་ལ་སྐྱེད་པར་འདོད་
།
230



ཉིན་བཅུ་བདུན་པ།
པའི་མངོན་འདོད་ཀྱི་མོས་པ། དགེ་འདུན་ལ་མཉམ་དུ་འགྲོགས་ནས་སྡོད་འདོད་ཀྱི་
མོས་པ་བསྐྱེད་དགོས། བཞི་པ་སྒྲུབ་པའི་ཁྱད་པར་ནི། སངས་རྒྱས་ལ་མཆོད་པ་
དང་བཀུར་སྟི་བྱེད་པ་དང༌། ཆོས་ལ་ཉམས་སུ་ལེན་པ་དང་། དགེ་འདུན་ལ་སྤྱོད་
ལམ་མཐུན་པའི་སྒོ་ནས་མཉམ་དུ་འགྲོགས་ནས་སྡོད་པ་སྟེ། དེ་ཡང་ན་བ་སོགས་ཀྱི་
དུས་ཆོས་དང་ཟང་ཟིང་གི་དཔལ་ལ་ལྷན་ཅིག་ཏུ་ལོངས་སྤྱད་ཆོག་པའི་སྐྱབས་འཇུག་
ཞུས་ནས། དུས་རྒྱུན་ཟང་ཟིང་གི་རྙེད་པ་བྱུང་དུས་བུང་བ་བཞིན་དུ་མཉམ་དུ་
འཁོར། ཆོས་ཀྱི་ལོངས་སྤྱོད་ལ་རི་དྭགས་བཞིན་དུ་བྲོས་འགྲོ་བ་དེ་འདྲ་མི་བྱེད། ལྔ་
པ་རྗེས་དྲན་གྱི་ཁྱད་པར་ནི། དཀོན་མཆོག་རྗེས་དྲན་གྱི་མདོ་ནས་འབྱུང་བ་ལྟར་གྱི་
དཀོན་མཆོག་སོ་སོའི་ཡོན་ཏན་དྲན་པ་སྟེ། དགེ་སློང་རྣམས་ཀྱིས་གུང་ཚིགས་སྐབས་
ཚར་རེ་འདོན་དགོས། དྲུག་པ་བསོད་ནམས་འཕེལ་བ་ལས་གྱུར་པའི་ཁྱད་པར་ནི།
སངས་རྒྱས་དང་དགེ་འདུན་ལ་བརྟེན་པའི་བསོད་ནམས་ནི། གང་ཟག་ལ་བརྟེན་པ་
དང་། བར་བ་ནི་ཆོས་ལ་བརྟེན་པའི་བསོད་རྣམས་ཡིན་ལ། དེའི་དང་པོ་ནི་གཅིག་
ལ་བརྟེན་པ་དང་དགེ་འདུན་ནི་བཞི་སྡེ་སོགས་ལ་བརྟེན་པ་ཡིན། ཁས་བླངས་པ་ནི།
སངས་རྒྱས་ ཆོས་ སྟོན་ པ་ པོར་ ཁས་བླངས། ཆོས་སྐྱབས་ དངོས་ སུ་ ཁས་བླངས།
དགེ་འདུན་ལ་སྐྱབས་སྒྲུབ་པའི་གྲོགས་སུ་ཁས་བླངས། གཞན་དུ་མི་སྨྲ་བས་སྐྱབས་
སུ་འགྲོ་བ་ནི་སྟོན་པ་ནི་སྐྱོན་མེད་ཅིང་ཡོན་ཏན་རྫོགས་པ་དང་། གཞན་གྱི་སྟོན་པ་ནི་
དེ་ལས་བཟློག་པ་ཡིན་པའི་རྒྱུ་མཚན་གྱིས་རང་ཅག་གིས་སྐྱབས་གསུམ་ཁོ་ན་ལ་སྐྱབས་
སུ་འགྲོ་བ་མ་གཏོགས་སྐྱབས་ལ་ཉིས་འཛིན་ཙམ་ཡང་བྱེད་མི་ཉན། པོ་ཏོ་བའི་དུས་
བུད་མེད་ཁ་ཅང་མ་ཞིག་དང་བུ་མོ་གླེན་མ་ཞིག་ཡོད་པས་བུད་མེད་དེས་སྔགས་པ་
གྲོང་ཆོག་ལ་སྐད་བཏང་སྟེ་འདིའི་རྐྱེན་སེལ་དང་ཕྱི་མའི་ལམ་འདྲེན་སོགས་ཐམས་
ཅད་ཁྱོད་ལ་རེའོ་ཟེར་ནས་དོན། ཡིད་མི་ཆེས་པར་བུ་མོ་དེ་ལ། སྔགས་པ་དེ་རྐུན་
མ་རྐུ་གིན་ཡོད་མེད་ལྟོས་ཤིག་བྱས་པས་བུ་མོ་དེས་ཐེམ་པའི་སྟེང་དུ་བསྡད་ནས་
231



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འཚམས་ཤིག་ཏུ་ཨ་མ་སྔགས་པ་ད་ལྟ་རྐུན་མ་མི་རྐུ་བར་ཙོག་གེ་བསྡད་འདུག་ཟེར་བ་
དེ་ལྟ་བུའི་ཡིད་མི་ཆེས་བ་བྱེད་མི་ཉན། རང་གི་སྟོན་པ་དང་གཞན་གྱི་སྟོན་པའི་ཁྱད་
པར་ནི། ཁྱོད་ཀྱི་བསྟན་པའི་ཕྱིར་འགྲོ་བ། ། བསམ་གཏན་དངོས་གཞི་མ་ཐོབ་
ཀྱང༌། ། བདུད་ཀྱི་མིག་ རས་བཙའ་བཞིན་དུ། ། སྲིད་པ་དག་ལས་ཟློག་པར་
བྱེད། ། ཅེས་དང་། ཁྱོད་ཀྱི་བསྟན་ལས་ཕྱིར་ཕྱོགས་པས། ། ཡུན་རིང་ངལ་བ་
བསྟེན་བྱས་ཀྱང༌། ། ཕྱི་ཕྱིར་སྐྱོན་རྣམས་བོས་པ་བཞིན། ། བདག་ཏུ་ལྟ་བ་བསྟན་
ཕྱིར་རོ། ། ཞེས་གསུངས་ཤིང༌། སྐྱབས་འགྲོ་དགོས་པ་ཡང་པོ་ཏོ་བས་དཔེར་ན་འོ་
མ་མར་གྱི་རྒྱུ་ཡིན་ཡང་། མ་དཀྲོགས་བར་དུ་མར་མེ་འབྱུང་བ་དང་འདྲ། དེ་བས་
བདག་གཞན་སྡུག་བསྔལ་སྤོང་འདོད་པས། ། རྒྱལ་བའི་བསྟན་ལ་རིམ་གྱིས་འཇུག་
བྱ་སྟེ། ། ཞེས་སོགས་གསུངས། ། །
232



ཉིན་བཅོ་བརྒྱད་པ།
ཆོས་ཀྱི་རྒྱལ་པོ་ཁམས་གསུམ་འགྲོ་བའི་བླ་མ་ཙོང་ཁ་པ་ཆེན་པོས། ཤི་ནས་
ངན་འགྲོར་མི་སྐྱེའི་གདེངས་མེད་ཅིང་། ། དེ་ཡིས་འཇིགས་སྐྱོབ་དཀོན་མཆོག་
གསུམ་དུ་ངེས། ། དེ་ཕྱིར་སྐྱབས་འགྲོ་ཤིན་ཏུ་བརྟན་པ་དང་། ། དེ་ཡི་བསླབ་བྱ་
ཉམས་པ་མེད་པར་བྱ། ། དེ་ཡང་དཀར་ནག་ལས་འབྲས་ལེགས་བསམས་ནས། །
བླང་དོར་ཚུལ་བཞིན་བསྒྲུབ་ལ་རག་ལས་སོ། ། རྣལ་འབྱོར་ངས་ཀྱང་ཉམས་ལེན་དེ་
ལྟར་བྱས། ། ཐར་འདོད་ཁྱེད་ཀྱང་དེ་བཞིན་བསྐྱང་འཚལ་ལོ། ། ཞེས་པའི་ལུང་
འདྲེན་དང་འབྲེལ་བའི་སྔོན་འགྲོའི་གསུང་བཤད་དང་དངོས་གཞི་ལ་ངན་འགྲོའི་
སྡུག་བསྔལ་བསམ་ཚུལ་ཞུས་པ་ལྟར་ཐུགས་ལ་ངེས་པར་མ་མཛད་ན་སྐྱབས་འགྲོ་ཡོང་
ས་མེད་པ་ཉ་མ་ཁ་དཀར་མའི་ལོ་རྒྱུས་ཁ་སང་ནས་ཞུས་པ་ལྟར་དང༌། གཞན་ཡང་ལྷོ་
བྲག་གྲུབ་ཆེན་ལས་ཀྱི་རྡོ་རྗེ་ལ་གསང་བའི་བདག་པོས་ནམ་མཁའ་རྒྱལ་མཚན་ཞེས་
འབོད་པར་མཛད་ནས། ཁ་ཡིས་ཆོས་ཀྱི་སངས་མི་རྒྱ། ། གཤོག་མེད་བྱ་ཡིས་
འཕུར་མི་ནུས། ། སྨིག་རྒྱུའི་ཆུ་ཡིས་སྐོམ་མི་སེལ། ། རྒྱ་མཚོར་སྐོམ་རིར་མི་འཚལ་
ཞེས། ། ཞེས་གསུངས་པ་ལྟར་ཆོས་ཁ་བཤད་དུ་སོང་ན་ཕན་མི་ཐོགས་པས་དེ་ལྟར་
མ་སོང་བར་རྒྱུད་ལ་ཕན་པ་ཞིག་མཛད་དགོས། དེ་ཡང་རྒྱུད་ལ་ཕན་པར་བྱེད་པའི་
རྐྱེན་དྲག་ཤོས་ནི་འཆི་བ་མི་རྟག་པ་དང་ངན་འགྲོའི་སྡུག་བསྔལ་སྒོམ་པ་འདི་གཉིས་
ཡིན་གསུང་། ཡང་སྐྱབས་འགྲོ་སོགས་ཆོས་བྱས་པའི་ཚེ་ན་ཚ་སོགས་མང་པོ་བྱུང་ང
ན། ཆོས་ལ་ལོག་ལྟ་མི་བྱེད་པར་ཆོས་ལམ་དུ་སོང་བས་ཕྱི་མའི་ངན་སོང་གི་སྒོ་
འགགས་པ་ཡིན་ཏེ། དེ་ནི་ཤིན་ཏུ་ལེགས་སྙམ་དུ་དགའ་བ་སྒོམ་དགོས་ཏེ། སྤྱོད་
འཇུག་ལས། བསད་བྱའི་མི་ཞིག་ལག་བཅད་ནས། ། གལ་ཏེ་ ཐར་ན་ཅིས་མི་
233



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ལེགས། ། གལ་ཏེ་མི་ཡིས་སྡུག་བསྔལ་གྱི། ། དམྱལ་བ་གྲོལ་ན་ཅིས་མི་ལེགས། །
ཞེས་གསོད་པར་ངེས་ཐག་ཆོད་ཀྱི་བཙོན་པ་ཞིག་ཡོད་ན། དེ་ལ་ངོ་ཆེན་ཞུ་མཁན་
ཞིག་བྱུང་ནས་ལག་པ་བཅད་ནས་དེར་གོ་ཆོད་ན་འཚམ་པོ་བྱུང་ཞེས་དགའ་དགའ་
བྱེད་པ་དང་འདྲ་བ་ཡིན་གསུང༌། ཡང་ངན་འགྲོར་སྡུག་བསྔལ་བསམ་པའི་ཚེ་ཤཱ་
རིའི་བུའི་དྲུང་དུ་ཡི་དྭགས་ཞིག་འོངས་ནས་ང་ལ་ཉིན་མོ་བུ་ལྔ་བརྒྱ་སྐྱེས་ནས་ཟ།
མཚན་མོ་བུ་ལྔ་བརྒྱ་སྐྱེས་ནས་ཟས་ཏེ་ད་དུང་ངོམས་པ་མེད་ཅེས་ཟེར་བ་དང་། ཡང་
ལྔ་བ་ཅན་དེ་དག་ཀྱང་ངེད་རང་ཚོའི་ལྦ་བ་ལྟ་བུ་མིན་པར་ལྔ་བ་ལ་ལུས་བཏགས་པ་ལྟ་
བུ་ཡིན་པས་དེ་འདྲ་ཞིག་ཏུ་སྐྱེས་ན་བཟོད་ཐབས་མེད། ཡང་སྡིག་པ་ར་ཙ་ལ་ཞེད་
མཁན་ཡིན་ན་སྡིག་པ་ར་ཙ་གསལ་ལེགས་པར་བཏབ་ནས་ཨ་རྩི་ང་ད་ལྟ་རང་ཤི་ནས་
འདི་འདྲ་ཞིག་ ཏུ་ སྐྱེས་ན་ཅི་ རང་དྲག་སྙམ་དུ་བསམས་ན་ཡག་པོ་ཡོང་ གསུངས།
ཡང་ཁ་སང་གི་བསྐྱར་བཤད་སྤྱི་དང་ཁྱད་པར་སྐྱབས་འགྲོའི་རྒྱུ་ལ་རང་ཉིད་སྡུག་
བསྔལ་ལ་འཇིགས་པ་དང༌། དཀོན་མཆོག་ལ་དེ་ལས་སྐྱོབ་པའི་ནུས་པ་ཡོད་པར་
ཡིད་ཆེས་པ་གཉིས་བཤད་པ་ལས་ཕྱི་མ་འདི་ལ་དཀོན་མཆོག་གསུམ་ཚང་བ་
བ་ཞིག་
དགོས། དེ་ལ་ཡང་ཕྱིའི་རྐྱེན་གྱིས་ཚང་བ་དང༌། ནང་གི་རྒྱུར་ཚང་བ་གཉིས་ཡོད།
དང་པོ་ནི་རྒྱུ་སྐྱབས་ཏེ་སྔར་བཤད་པའི་སྐྱབས་ཡུལ་གྱི་སངས་རྒྱས་དེ་དག་ཡིན། ཕྱི་
མ་ནི་འབྲས་སྐྱབས་ཏེ་དེ་ཡང་རང་ཉིད་སངས་རྒྱས་པའི་ཚེ་དེ་འདྲའི་སངས་རྒྱས་
དཀོན་མཆོག་འགྲུབ། རང་ཉིད་འཕགས་ལམ་ཐོབ་པའི་ཚེ་ལམ་བདེན་དང་རྣམ་
གྲོལ་ལམ་ཐོབ་པའི་ཚེ་འགོག་བདེན་ཏེ། དེ་གཉིས་ཐོབ་པས་ཆོས་དཀོན་མཆོག་
འགྲུབ། རང་འཕགས་པར་གྱུར་བའི་ཚེ་དེ་འདྲའི་དགེ་འདུན་དཀོན་མཆོག་འགྲུབ་
པ་ཡིན། ཡང་སྐྱབས་འགྲོ་ལ་ཙམ་པོ་བ་དང་ཁྱད་པར་ཅན་གཉིས་ཡོད་པའི་དང་པོ་
ནི་རྒྱུ་དེ་གཉིས་ཚང་བའི་སྒོ་ནས་སྐྱབས་འགྲོ་བྱེད་པ་དང་། གཉིས་པ་ནི། དེ་གཉིས་
ཚང་བའི་སྒོ་ནས་སྒྲུབ་པའི་ཆོས་ཉམས་སུ་ལེན་པའི་དམ་བཅའ་དང་བཅས་ཏེ་སྐྱབས་
234



ཉིན་བཅོ་བརྒྱད་པ།
སུ་འགྲོ་བ་ཡིན་གསུངས། སྐྱབས་འགྲོའི་སྐབས་འདིར་བླ་མ་ཡིན་ཟེར་ཚད་དང་དཔེ་
ཆ་ཡིན་ཟེར་ཚད་ལ་ཡིད་བརྟན་མི་རུང་སྟེ་དེ་ཚོ་ལ་མིང་རྫིག་མདོག་ཁ་བ་རེ་བཏགས་
ཀྱང་ཕར་གཏུགས་ན་བྱབས་ཆེན་པོ་མི་ཡོང་། སྔོན་བླ་མ་བྱམས་པ་དང༌། རྙིང་མའི་
བླ་མ་མངའ་བདག་ཆེན་པོ་གཉིས་དཔོན་པོ་ མི་དབང་གི་མདུན་དུ་འཛོམ་པ་ན།
དཔོན་པོས་དེ་རིང་བླ་མ་གཉིས་ཆོས་ཀྱི་འབེལ་གཏམ་ཞིག་མཛོད་བྱས་པས་མངའ་
བདག་པས་གང་ཡང་མི་ཟེར། བླ་མ་བྱམས་པས་ཆོས་གཏམ་བཙུགས་པ་ན་མངའ་
བདག་བས་སེམས་ཅན་ཐམས་ཅད་ལ་སངས་རྒྱས་རེ་རེ་ཡོད་ཟེར། འོ་ན་ཁྱེད་ལ་
ཡང་སངས་རྒྱས་ཡོད་དམ་གསུངས་པས་དེ་ཡང་ཡོད་ཟེར། འོ་ན་ཁྱེད་རང་དང་སོ་
སོ་བྱས་ནས་ཡོད་དམ། ཁྱེད་རང་དང་འདྲེས་པ་ལྟ་བུར་ཡོད་གསུངས་པས་མངའ་
བདག་པ་གང་ཡང་མི་ཟེར་བ་ལ་དཔོན་པོས་གད་མོ་ཞིག་བགད་ནས་བླ་མ་བྱམས་པ་
ནང་དུ་གདན་དྲངས་པ་ཡིན་གསུངས། སངས་རྒྱས་ཀྱི་ཡོན་ཏན་བསམ་པའི་སྐབས་
སུ། ཚད་མར་གྱུར་བ་འགྲོ་ལ་ཕན་བཞེད་པ། ། སྟོན་པ་བདེ་གཤེགས་སྐྱོབས་ལ་
ཕྱག་འཚལ་ནས། ། ཞེས་པའི་རྒྱུའི་སྒོ་ནས་སངས་རྒྱས་སྒྲུབ་པ་ཡིན། དེ་ཡང་རྣམ་
འགྲེལ་ལས། མ་སྐྱེས་པ་ནི་ཟློག་དོན་དུ། །གྱུར་བ་ཉིད་གསུངས་དེ་ཡིས་ཕྱིར། །
ཞེས་སངས་རྒྱས་རྒྱུ་ལས་མ་སྐྱེས་པར་རང་བྱུང་དུ་གྲུབ་པ་ཟློག་པའི་དོན་དུ་ཚད་མར་
གྱུར་ཞེས་བརྗོད་པ་ཡིན། དེ་ཡང་དང་པོ་ནས་ཚད་མའི་སྐྱེས་བུ་ཡིན་པ་དེ་འདྲ་མིན་
པར་རྒྱུ་ཉམས་སུ་བླངས་པའི་ཚད་མའི་སྐྱེས་བུར་གྱུར་བ་ཡིན་ཞེས་སྒྲུབ་ཅིང་། དེ་ལྟ་
བུའི་རིགས་པའི་ལམ་ནས་སངས་རྒྱས་སོགས་སྒྲུབ་པ་རྗེ་བླ་མའི་རིང་ལུགས་ནས་རྗོད་
བཏེགས་ལེགས་པར་བྱས་པའི་ ཙམ་ པ་དང་འདྲ་བ་ ཟ་མཁན་ མེད་ དྲགས་པ་མ་
གཏོགས་ཟས་ཆོག་ཆོག་ཡིན་པས་རིགས་ལམ་འདི་ཚོ་ལ་ནན་ཏན་བྱེད་དགོས་ཤིང་།
དེ་བཞིན་དུ་དེང་སང་བླ་མ་དྲག་པ་རེ་བྱུང་ན་སྐུ་འཕྲེང་རེ་རྩད་གཅོད་པ་ཡང་ཆོས་ལ་
ཡིད་མ་ཆེས་པས་ལན་ཏེ་ཡག་པ་ཚོ་སྔ་མོ་ནས་ཡག་ཡག་པ་དང་། སྡུག་པ་ཚོ་སྡུག་
235



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
སྡུག་པ་དེ་ཁ་ཡིན་པར་སོང་ན་ཆོས་ཉམས་སུ་བླངས་ནས་རྟོགས་པ་གོང་འཕེལ་དུ་
འགྲོ་བ་མེད་པ་ལྟ་བུར་འགྲོ་བས་དེ་འདྲ་མིན། དེང་སང་གི་སྐྱེས་བུ་དམ་པ་འདི་དག་
ཀྱང་གཞོན་ནུ་ནས་རབ་ཏུ་བྱུང་སྟེ་ཐོས་བསམ་སྒོམ་གསུམ་ཕྱིན་ཅི་མ་ལོག་པར་མཛད་
ནས་གོ་འཕང་མཐོན་པོ་ལ་གཤེགས་པ་ཡིན། གསུང་རབ་རྣམས་ཀྱི་མགོར་འཇམ་
དཔལ་གཞོན་ནུར་གྱུར་པ་ལ་ཕྱག་འཚལ་ལོ། ཞེས་འབྱུང་བ་ཡང་གཞོན་ནུར་གྱུར་
པ་ལ་ན་ཚོད་གཞོན་ནུར་གྱུར་པ་དང༌། བྱང་ཆུབ་སེམས་དཔའ་གཞོན་ནུར་གྱུར་པ་
གཉིས་ཡོད་པའི་འཇམ་དཔལ་དེ་བྱང་ཆུབ་སེམས་དཔའ་གཞོན་ནུ་ཡིན་ལ་དེ་ཡང་རྒྱུ་
ལ་བརྟེན་ནས་དེར་གྱུར་པ་ཡིན་པས་གནད་གཅིག་པ་ཡིན། སངས་རྒྱས་རྒྱུ་ལས་
བྱུང་ཚུལ་ཀྱང་ལམ་གྱི་དུས་རྟོགས་པའི་ཆོས་ཉམས་སུ་བླངས་པ་ལ་བརྟེན་ནས་ས་ནས་
ས་དང་ལམ་ནས་ལམ་དུ་འཕར་སྟེ་ཡེ་ཤེས་ཆོས་ཀྱི་སྐུ་མངོན་དུ་གྱུར་པ་ན་སངས་རྒྱས་
སུ་འཇོག་ཅིང་། དེ་ཡང་སེམས་ ཅན་གྱི་རྒྱུད་ལ་རྙིང་མ་སོགས་ཀྱིས་གདོད་མའི་
སངས་རྒྱས་སུ་འཇོག་པའི་སེམས་ཀྱི་ཆོས་ཉིད་གློ་བུར་གྱི་དྲི་མས་སྒྲིབ། དེའི་སྟེང་གི་
གློ་བུར་གྱི་དྲི་མ་རྣམས་བར་ཆད་མེད་ལམ་ལ་བརྟེན་ནས་སྦྱངས་པའི་མཐར་གློ་བུར་
གྱི་དྲི་མ་མཐའ་དག་ཟད་པར་བྱས་པའི་ཆ་དེ་ཉིད་ཆོས་སྐུ་དང༌། དེའི་ཚེ་ཤེས་བྱ་
པ་ཅད་ལག་མཐིལ་གྱི་སྐྱུ་རུ་ར་ལྟ་བུར་གཟིགས་པ་དེ་ཉིད་ཡེ་ཤེས་ཏེ། དེ་ཉིད་ལ་
ཡེ་ཤེས་ཆོས་ཀྱི་སྐུ་ཟེར་ཞིང་དེ་ལྟ་བུའི་ཡེ་ཤེས་ཆོས་སྐུ་ནམ་ཐོབ་པ་ན་དེ་ལ་སངས་རྒྱས་
ཞེས་འདོགས་ལ་དེའི་ཚེ་ཕས་རྒྱལ་ས་ཐོབ་པ་ལྟ་བུ་སྟེ། ཕས་རྒྱལ་ས་ཐོབ་པའི་ཚེ་བུ་ལ་
ཡང་རྒྱལ་བུའི་མིང་ཐོབ་པ་ལྟར་དེ་འདྲའི་ཡེ་ཤེས་ཆོས་སྐུ་དེ་ཐོབ་པ་ན་རང་ཉིད་ལ་
སངས་རྒྱས་ཀྱི་མིང་ཐོབ་པ་ཡིན་གསུངས། སྐུའི་ཡོན་ཏན་གྱི་སྐབས་སུ་སངས་རྒྱས་
ཀྱི་སྐུ་མཚན་དང་དཔེ་བྱད་ཀྱིས་སྤྲས་པ་དེ་མཐོང་ཚེ་སྐལ་བ་དང་ལྡན་པ་ཞིག་ཡིན་ན་
བསམ་གཏན་དང་པོ་ལ་ལོ་བཅུ་གཉིས་སུ་མཉམ་པར་བཞག་པའི་དགའ་བདེ་དང་
འདྲ་བའི་དགའ་བདེ་ཁྱད་པར་ཅན་སྐྱེ་བ་ཡིན། དེར་མ་ཟད་སངས་རྒྱས་ཀྱི་སྐུ་
ཐུམས་༴
236



ཉིན་བཅོ་བརྒྱད་པ།
མཐའ་འ།
དངོས་ཕར་བཞག་སྐུའི་གཟུགས་ཙམ་མཐོང་བའི་ཡོན་ཏན་གྱི་དབང་དུ་བྱས་ན་སྔོན་
འ་འཁོབ་ཀྱི་རྒྱལ་པོ་ཨུ་ཏྲ་ཡ་ན་དང་ཡུལ་དབུས་ཀྱི་རྒྱལ་པོ་གསལ་རྒྱལ་གཉིས་མ་
མཐོང་གྲོགས་པོ་བྱས་ནས་སྐྱེས་བསྐུར་རེས་བྱེད་པ་ལ། ལན་ཅིག་རྒྱལ་པོ་ཨུ་ཏྲ་ཡ་
ནས་རིན་པོ་ཆེ་རིན་ཐང་དང་བྲལ་བ་ཤ་སྟག་ལས་གྲུབ་པའི་ཁྲབ་ཞིག་སྐྱེས་སུ་བསྐུར་
བ་ན་རྒྱལ་པོ་གསལ་རྒྱལ་དེ་ལ་སྐྱེས་ལན་བསྐུར་རྒྱུ་མ་རྙེད་པར་སྡུག་བསྔལ་བྱེད་པ་ལ།
སངས་རྒྱས་ཀྱིས་རི་མོ་མཁན་མཁས་པ་ལ་སངས་རྒྱས་རང་གི་སྐུ་ལེགས་པར་བསྟན་
ནས་འབྲིར་འཇུག་པ་གནང་སྟེ་སངས་རྒྱས་བཞེངས་པའི་རྣམ་པ་ཅན་མཆོག་ཏུ་ངོ་
མཚར་བ་བྲིས། དེའི་འོག་ཏུ་སྲིད་པའི་འཁོར་ལོ་ཆ་ལྔ་པ་བྲིས། དེའི་འོག་ཏུ་བརྩམ་
པར་བྱ་ཞིང་དབྱུང་བར་བྱ། ། སངས་རྒྱས་བསྟན་ལ་འཇུག་པར་བྱ། ། འདམ་བུའི་
ཁྱིམ་ལ་གླང་ཆེན་བཞིན། ། འཆི་བདག་སྡེ་ནི་གཞོམ་པར་བྱ། ། གང་ཞིག་རབ་ཏུ་
བག་ཡོད་པས། ། ཆོས་འདུལ་འདི་ལ་སྤྱོད་འགྱུར་བ། ། སྐྱེ་བའི་འཁོར་བ་རབ་
སྤངས་ནས། ། སྡུག་བསྔལ་ཐ་མར་བྱེད་པར་འགྱུར། ། ཞེས་ པའི་ཚིག་བཅད་
གཉིས་བྲིས་མཐའ་སྐོར་དུ་རྟེན་འབྲེལ་ཡན་ལག་བཅུ་གཉིས་ཀྱི་བཀོད་པ་བྲིས། གོས་
ཆེན་མང་པོས་སྒྲིལ་ནས་སྒམ་དུ་བཅུག་སྟེ་བསྐུར་ཞིག་གསུངས་པ་ལྟར་བསྐུར། དེ་
ལ་བསུ་བ་བྱེད་དགོས་ཚུལ་ཀྱང་ལན་བསྐུར་བས་ཨུ་ཏྲ་ཡ་ནས་ཀྱང་བསུ་བ་སོགས་
བྱས་ཤིང༌། ལྷག་པར་ནང་དུ་སླེབ་ནས་ཁ་བཤིག་པས་དང་པོར་གོས་ཆེན་མང་པོ་
བྱུང་བ་ན་རྩ་བ་མི་འདུག་སྙམ་པའི་ངང་ནས་སངས་རྒྱས་ཀྱི་སྐུ་གཟུགས་དེ་བཀྲ་ལམ་
མེ་མཐོང་བ་ན་དད་པའི་ས་བླ་ན་མེད་པ་ཚོགས་ལམ་ལ་བཀོད་པ་ཡིན། དེ་བཞིན་དུ་
རང་ཅག་གིས་ཀྱང་ཐང་སྐུ་སོགས་ལ་ཡིད་ཆེས་ཡག་པོ་སྐྱེད་ན་དེ་ཁའི་བྱིན་རླབས་
འཇུག་པ་ཡིན་འདུག ཡིད་ཆེས་མ་སྐྱེས་ན་ནི་བྱིན་རླབས་ག་ནས་འཇུག་གསུངས།
ཐུགས་ཀྱི་ཡོན་ཏན་གྱི་སྐབས་སུ་མཁྱེན་པའི་ཡོན་ཏན་ནི་དུས་གསུམ་མཁྱེན་པ་སྟེ་ད་
ལྟར་བ་མཁྱེན་པ་ནི། ཤཱཀྱ་རྣམས་ཀྱིས་བཅོམ་ལྡན་འདས་ལ་ཐམས་ཅད་མཁྱེན་པ་
237



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཡིན་ཟེར་བས་ཐམས་ཅད་མཁྱེན་པ་ཡིན་མིན་བརྟག་དགོས་ཟེར། གྲོང་པ་རེ་རེ་
ནས་འབྲས་ཐུམ་པོ་རེ་བསྡུས་སོ་སོའི་ནང་དུ་འདི་འདིའི་ཡིན་ཟེར་ཤོག་འཛར་རེ་
བཅུག་ནས་ཁ་བསྡམས་ཏེ་སྟོན་པའི་དྲུང་དུ་ཁྱེར་ནས་ཁྱེད་ཐམས་ཅད་མཁྱེན་པ་
ལགས་ན་འདི་དག་སུ་དང་སུའི་ཡིན་པ་ངོས་འཛིན་པར་མཛད་དུ་གསོལ་ཞེས་ཞུས་
པས། བཅོམ་ལྡན་འདས་ཀྱིས་དགེ་སློང་དག་འདི་འདི་ཞེས་བྱ་བའི་ཡིན་ནོ། འདི་
འདི་ཞེས་བྱ་བའི་ཡིན་ནོ། ཞེས་གསུངས་ནས་མ་འདྲེས་པར་ངོས་འཛིན་མཛད་པ་
ལྟ་བུ་དང་།
མ་འོངས་པའི་དུས་མཁྱེན་པ་ནི། སངས་རྒྱས་འོད་སྲུང་གི་དུས་སུ་རྒྱལ་
པོ་ཀྲི་ཀྲི་ཟེར་བ་ལ་བུ་མོ་གསེར་ཕྲེང་མ་བྱ་བ་ཡོད་པ་ལ། རྒྱལ་པོ་དེ་མུ་སྟེགས་གཅེར་
བུ་པ་ལ་མཆོད་གནས་སུ་བྱེད་པས། ནམ་ཞིག་རྒྱལ་པོ་ལ་སྐར་ཁུང་ནས་གླང་པོ་ཆེའི་
ལུས་ཐོན་ནས་མཇུག་མ་ཐོན་པ་སོགས་ཀྱི་རྨི་ལྟས་ཆེན་པོ་བཅུ་བྱུང་བ་ན། རྒྱལ་པོ་
ཞེད་ནས་གཅེར་བུ་ལ་དྲིས་པས་གཅེར་བུ་པས་བསམ་བརྣག་བྱས་ནས་དེ་རྒྱལ་པོ་རང་
ལ་ཤིན་ཏུ་ངན་སྟེ་ཁྱོད་རང་གི་སྐུ་ཚེ་ཡང་གཏོང་ལ་རྒྱལ་སྲིད་ལས་ཀྱང་ཉམས་པར་
འགྱུར་བའི་ལྟས་ཡིན་པས་དེ་ལ་ཐབས་གཅིག་མེད་ཟེར། རྒྱལ་པོས་ཐབས་གཅིག་ཅི་
ཡོད་བྱས་པས་དེ་དག་ན་རེ་བུ་མོ་གསེར་འཕྲེང་མ་འདིས་གཙོ་བྱས་པའི་མི་ལྔ་བརྒྱ་
བསད་ནས་མཆོད་སྦྱིན་བྱས་ན་ཕན། གཞན་ཕན་ཐབས་མེད་ཟེར་བ་ལ་རྒྱལ་པོ་
འཇིགས་ནས་གསོད་ནི་འདོད། འོན་ཀྱང་དེའི་ཁྲོད་དུ་གསེར་འཕྲེང་མ་ཡོད་པས་
གསོད་མ་ནུས་པར་ལུས་ལས་སྐྱེས་པའི་བུ་མོ་ཡང་གསོད་དགོས་པ་འདི་འདྲ་སྙམ་ནས་
མྱ་ངན་བྱེད་ཅིང་ཉིན་ཁ་ཤས་ལུས། དེ་ནས་གསེར་འཕྲེང་མས་ཀྲི་ཀྲིའི་སར་ཕྱིན་
ནས་ཡབ་མྱ་ངན་མཛད་དགོས་པ་ཅི་ཡིན་བྱས་པས་རྒྱལ་པོས་གཅེར་བུ་པས་ཟེར་ཚུལ་
སོགས་བརྗོད་པས། གསེར་འཕྲེང་མས་རྒྱལ་པོའི་སྐུ་ཚེ་དང་རྒྱལ་སྲིད་ལ་ཕན་ན་ང་
ཤི་དགོས་པ་དྲག་ཀྱང་། མི་ངན་གླེན་པ་དེ་ཚོའི་ཁ་ལ་ཉན་པ་ལས་སངས་རྒྱས་འོད་
སྲུང་བཞུགས་བཞིན་དུ་བཀའ་འདྲི་མ་ཞུས་ན་མི་ཡོང་བས་སངས་རྒྱས་ལ་ཞུས་ཤིག་
238



ཉིན་བཅོ་བརྒྱད་པ།
བྱས་པས་རྒྱལ་པོ་ན་རེ། སངས་རྒྱས་འོད་སྲུང་ཟེར་བ་དེ་བདེན་ནམ་ཟེར། བདེན་
བྱས་པས་འོ་ན་དེ་དང་ཕྲད་རྒྱུ་དང་སྐད་ཆ་ལ་ལབ་རྒྱུ་ཡོང་ངམ་ཟེར་བ་ལ་ཡོང་བྱས་
པས་རྒྱལ་པོས་ཀྱང་སངས་རྒྱས་ལ་ཞུས། སངས་རྒྱས་འོད་སྲུང་གིས་རྨི་ལྟས་དེ་དག་
རྒྱལ་པོ་ཁྱོད་ལ་ཡང་ལྟ་བ་མིན་དེར་མ་ཟད་བསྟན་པ་འདི་ལ་ཡང་ལྟ་བ་མིན། མ་
འོངས་པ་ན་སངས་རྒྱས་ཤཱཀྱ་ཐུབ་པ་ཟེར་བ་ཞིག་འབྱུང་བས་དེའི་བསྟན་པ་ལ་འདི་
ལྟར་འབྱུང་བའི་ལྟས་ཡིན། ཞེས་རྨི་ལྟས་དེ་དག་རེ་རེ་ནས་འགྲོལ་བར་མཛད་ནས་
གསུངས་པས་རྒྱལ་པོ་ཡིད་ཆེས་ནས་མི་ལྔ་བརྒྱ་པོ་དེ་དག་སྲོག་གི་འཇིགས་པ་ལས་
ཐར་བར་གྱུར་པ་ན། གསེར་འཕྲེང་མས་ད་ལྟ་ང་ལ་བརྟེན་ནས་མི་ལྔ་བརྒྱ་སྲོག་གི་
འཇིགས་པ་ལས་ཐར་བར་བྱས་པ་འདི་ལ་བརྟེན། མ་འོངས་པ་ན་ང་ལ་བརྟེན་ནས་
མི་འདི་དག་གིས་བདེན་པ་མངོན་སུམ་དུ་མཐོང་བ་ཞིག་ཡོང་བར་ཤོག་ཅེས་སྨོན་ལམ་
བཏབ་པ་ལྟ་བུ་དང་། འདས་པ་མཁྱེན་པ་ནི། ཁྱིམ་བདག་མགོན་མེད་ཟས་སྦྱིན་གྱི་
བུ་མོ་མགོ་གཏུམ་འདི་མ་ག་དྷ་བཟང་མོ་ཡིན་པས་སྔོན་ནས་ཞུས་པ་ལྟར་གཅེར་བུ་བ་
ལ་ངོ་ཚ་བའི་རྣམ་པས་མགོ་གཏུམ་ནས་སྡོད་པས་བུ་མོ་མགོ་གཏུམ་མ་ཞེས་ཐོགས།
ཁ་སྔོན་ནས་ཞུས་པ་ལྟར་སངས་རྒྱས་འཁོར་བཅས་གདན་དྲངས་ནས་སངས་རྒྱས་ཀྱི་
ཡོན་སྦྱོང་མཛད་པའི་ཚེ་བུ་མོ་མགོ་གཏུམ་མ་ལ་ཆེ་བརྗོད་ཆེན་པོ་མཛད་ནས་ཡོན་
བཤད་རྒྱས་པར་མཛད་པས་བུ་མོ་དེས་གཙོ་བྱས་པའི་མི་ལྔ་བརྒྱས་བདེན་པ་མཐོང་བ་
ནས་སངས་རྒྱས་ཀྱིས། བུ་མོ་མགོ་གཏུམ་མ་སྔོན་བུ་མོ་གསེར་འཕྲེང་མར་གྱུར་པའི་
དུས་གོང་དུ་ཞུས་པའི་སྨོན་ལམ་དེ་ལྟར་བཏབ་པའི་མཐུ་ཡིན་པར་གསུངས་པ་ལྟ་བུ་
དང་། དེ་ཡང་འདིའི་སྐབས་སུ་ཡང་མཁྱེན་པའི་ཡོན་ཏན་བསམས་པའི་སྒོ་ནས་རྩ་
བ་དད་པ་སྦྱང་པ་དང༌། བརྩེ་བའི་ཡོན་ཏན་བསམས་པའི་སྒོ་ནས་བཀའ་དྲིན་རྗེས་
དྲན་སྒོམ་ཚུལ་གཉིས་བཤེས་གཉེན་བསྟེན་ཚུལ་ཚུལ་ལྟར་ཚང་བ་ཡིན། བརྩེ་བའི་
ཡོན་ཏན་ནི་བདག་གི་སྐྱབས་མགོན་ཆེན་པོ་དེའི་གསུང་དྲི་མ་མེད་པ་ལས་འབྱུང་བ་
239



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ལྟར། རང་ཉིད་ལ་ཐོབ་རྒྱུ་མེད་པ་རང་གི་སྟབས་ཡག་པ་མ་གཏོགས་ད་ལྟ་རང་
སངས་རྒྱས་ཀྱི་གོ་འཕང་ཞིག་ཐོབ་ན་སེམས་ཅན་གྱི་དྲིན་ཐམས་ཅད་བརྗེད་ནས་རྒྱབ་
བསྟན་ནས་སྡོད་པ་ཅིག་འོང༌། དེ་འོང་སྟེ་སངས་རྒྱས་ཕར་བཞག་ཚེ་འདིའི་གོ་ས་
མཐོ་བ་ལྟ་བུ་ཞིག་བྱུང་ན་རང་གི་ལུས་སྐྱོང་བའི་ཕ་མས་རང་ལ་ཚུར་ཞེ་ས་དང་བཅས་
ཏེ་གུས་པས་བཏུད་ཀྱང་རང་ཉིད་ཀྱིས་དེའི་དྲིན་ཐམས་ཅད་བརྗེད་ནས་མིག་ཙམ་
ཡང་མི་ལྟ་བ་དང་། འགའ་ཞིག་གིས་ཅུང་ཟད་རེ་ཕན་འདོགས་བྱེད་ཀྱང་རང་གི་
སྤམ་རྫུ་ཤོར་དོགས་མིའི་ལྐོག་ནས་བྱེད་པ་མང་པོ་སྣང་བ་འདི་འདྲ་ལ་བལྟས་ཚེ་ཡོན་
ཏན་བསམ་གྱིས་མི་ཁྱབ་པ་དང་ལྡན་པའི་སངས་རྒྱས་དེ་ཐོབ་ན་ད་ལྟ་སེམས་ཅན་ལ་
ལྟ་རྒྱུའི་རེ་བ་མེད་ཀྱང༌། སངས་རྒྱས་དེ་ཐུགས་རྗེ་ཆེ་རང་དྲག་པས་ཀུན་དགའ་པོ་ལ་
བཅོམ་ལྡན་འདས་ཀྱི་བཀའ་གནང་བ། ཀུན་དགའ་བོ་རྒྱལ་བྱེད་ཀྱི་ཚལ་དུ་ལྟོས་
ཤིག་དགེ་སློང་ཉམ་ཐག་པ་ཞིག་ཡོད་དོ་གསུང༌། ཀུན་དགའ་བོས་གཟིགས་པས་
གང་ཡང་མ་མཐོང་ནས་བཅོམ་ལྡན་འདས་ལ་ཞུས་པས་བཅོམ་ལྡན་འདས་ཀྱིས་ཀུན་
དགའ་པོ་ཁྲིད་ནས་རྒྱལ་བྱེད་ཀྱི་ཚལ་དུ་བྱོན་པས་བཅོམ་ལྡན་འདས་ཀྱིས་དགེ་སློང་
ནད་པ་སུས་ཀྱང་ནད་གཡོག་བྱེད་མི་མ་བྱུང་བར་ཤིན་ཏུ་ཉམ་ཐག་པར་བྱུང་བ་
གཟིགས་ཏེ་ཀུན་དགའ་བོ་ཉམ་ཐག་པ་དང་འཇིགས་པའི་འདུ་ཤེས་མ་སྐྱེད་པར་ཆུས་
ཁྲུས་ཤིག་ངས་ཆུ་བཏང་གི་གསུང་ནས་བཅོམ་ལྡན་འདས་རང་ཉིད་ཀྱིས་ཆུ་གཏོང་
བར་མཛད་དེ་དགེ་སློང་དེའི་ལུས་འཁྲུ་པར་མཛད་པས་ནད་ལས་ཐར་བ་ལྟ་བུ་དང་།
བཟང་ ལ་ ལན་ ཡོད་ བཟང་ པོ་ སྟེ། ། དྲིན་གཟོ་ མེད་ པ་ ངན་ པ་
ཡིན། ། ཞེས་པ་ལྟ་བུ་མིན་པར་བཅོམ་ལྡན་འདས་གོང་དུ་བཤད་པ་ལྟར་གྱི་བརྩེ་
བའི་ཡོན་ཏན་དང་ལྡན་ལ་གཞན་གྱི་དེ་ལས་ཟློག་པ་སྟེ། དགེ་བཤེས་གླང་རི་ཐང་བ་
ཤིན་ཏུ་བཀྲེན་པའི་ཚུལ་མཛད་པའི་ཚེ་དུས་རྒྱུན་སློང་བར་མི་མཛད་ཀྱང་སྐབས་ཞིག་
འུ་ཐུག་པའི་རྣམ་པས་ཉིད་ཀྱི་སྲིང་མོ་ཞིག་འབྲོག་པའི་སར་ཡོད་པ་ལ་སློང་དུ་བྱོན་
གཞན་ཡང་།
240



ཉིན་བཅོ་བརྒྱད་པ།
པས་ངོ་ཤེས་མ་ཐག་ནས་ཞབས་འདྲེན་དེ་སླེབ་བྱུང་ཟེར་ནས་ཁྱི་གློད། རྗེས་སོར་
གླང་རི་ཐང་པ་འཕྲིན་ལས་རྒྱས་པའི་ཚེ་སྲིང་མོ་དེ་འོང་ནས་གཙུག་གཡུ་ཕུལ་བ།
ཁྱོད་ཀྱི་གཙུག་གཡུ་ང་ལ་མི་དགོས། ཁྱོད་ཀྱི་ང་ལ་ཁྱི་གློད་པ་མ་བརྗེད་དམ་གསུང་ངོ་།
གཞན་ཡང་སངས་རྒྱས་ནི་དུས་ལས་མི་ཡོལ་བར་འཇུག་པའི་འཕྲིན་ལས་ཀྱི་ཡོན་ཏན་
དང་ལྡན་ཏེ། ། སྔོན་གླང་གཉིས་བ་གཅིག་ལ་མ་འཆམ་པར་གླང་གཅིག་གིས་གཅིག་
ལ་བརྡུང་ཁ་རྒྱབ་ནས་གླང་གཅིག་ནང་ཆོལ་ཁྲོལ་ལེར་གྱུར་བ་ན། བཅོམ་ ལྡན་
འདས་ཀྱིས་གླང་དེ་ལ་འཕྲིན་ལས་མཛད་པའི་དུས་ལ་བབས་པར་གཟིགས་ནས་དེའི་
མདུན་དུ་མངོན་སུམ་དུ་གཤེགས་པས་དེ་སངས་རྒྱས་ལ་དད་དེ་མིག་ནས་མཆི་མ་ཤོར་
བཞིན་དུ་ཤི་ནས་སུམ་ཅུ་རྩ་གསུམ་གྱི་ལྷར་སྐྱེས་ཏེ། དེ་ནི་ལམ་གྱི་རྟེན་མངོན་མཐོ་ལ་
འགོད་པའི་འཕྲིན་ལས་མཛད་པ་ཡིན། དེ་ཡང་བྱ་ནམ་མཁའ་ལ་ཕུར་བ་ན་ཟས་
འཚོལ་ཕྱིར་ས་ལ་མིག་བལྟ་བ་བཞིན་དུ། སངས་རྒྱས་དེ་གོ་འཕང་མཐོན་པོ་ལ་
གཤེགས་པ་ཡིན་ཀྱང་གཟིགས་ས་སེམས་ཅན་ལས་གཞན་མེད་པས་སེམས་ཅན་ལ་
གནོད་པ་བྱས་ན་སངས་རྒྱས་ལ་གནོད་པ་བྱས་པ་ཡིན་ཏེ། མདོ་ལས་སེམས་ཅན་
རྣམས་ལ་གནོད་བྱེད་གང་ཡིན་དེ་ནི་ང་ལ་གནོད་བྱེད་ཡིན། སེམས་ཅན་རྣམས་ལ་
ཕན་བྱེད་གང་ཡིན་དེ་ནི་ང་ལ་ཕན་བྱེད་ཡིན། ཞེས་གསུངས་དེའི་ཕྱིར་བྱང་ཆུབ་
སེམས་དཔའ་ལྟ་ཞོག་ཉན་ཐོས་ཀྱི་རིགས་ཅན་རྣམས་ཀྱིས་ཀྱང་སེམས་ཅན་ལ་གནོད་
འཚེ་སྤོང་དགོས་ཏེ་གཞན་གནོད་བཞི་བཅས་ལས་ཟློག་དགོས་ པར་ གསུངས་ སོ།
འཕྲིན་ལས་དེ་ཡང་རྒྱུད་བླ་མ་ལས། སྣ་ཚོགས་གཟུགས་ཅན་ནོར་བུ་བཞིན། །
ཞེས་སོགས་གསུངས་པ་ལྟར་ནོར་བུ་དེ་རས་དཀར་པོའི་སྟེང་དུ་བཞག་ན་དཀར་པོ་
དང༌། རས་དམར་པོའི་ སྟེང་ དུ་བཞག་ན་དམར་པོར་འཆར་བ་དང་འདྲ་བར་
གསུངས་སོ། ། དེ་ལྟ་བུའི་སངས་རྒྱས་ཀྱི་འཕྲིན་ལས་ནི་ཡོན་ཏན་མདོར་བསྡུ་ན་ལྷུན་
གྱིས་གྲུབ་པ་དང་རྒྱུན་མི་འཆད་པ་གཉིས་སུ་འདུ་ལ་དེའི་ཕྱི་མའི་སྒྲུབ་བྱེད་ནི་རྒྱུད་བླ་
241



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
མ་ལས། གཞན་གྱི་དབང་གི་ངེས་འབྱུང་དང༌། ། བདག་དང་སེམས་ཅན་མཚུངས་
གཟིགས་དང་། ། མཛད་པ་ཡོངས་སུ་མ་རྫོགས་ཕྱིར། ། འཁོར་བ་སྲིད་དུ་རྒྱུན་མི་
འཆད། ། ཅེས་གསུངས་པ་ལྟར། གཞན་སྡུག་བསྔལ་བའི་དབང་གཟིགས་ནས་
འཁོར་བ་དང་དམན་པའི་མྱང་འདས་ལས་ངེས་པར་འབྱུང་སྟེ་སངས་རྒྱས་ཀྱི་སར་
གཤེགས་པ་སྟེ་དེ་ཡང་རྣམ་པར་རྟོག་པ་ཐམས་ཅད་དང་བྲལ་བ་ཡིན་པས་འཇུག་པ་
ལས། རྣམ་རྟོག་མི་མངའ་ཁྱོད་ཀྱིས་སྲིད་མཐའི་བར། ། སྐད་ཅིག་དེ་རེ་རེ་ལ་སྤྱོད་
སྣ་ཚོགས། ། ཇི་སྙེད་སྟོན་པ་དེ་སྙེད་འཛམ་བུ་གླིང༌། ། མ་ལུས་རྡུལ་གང་དེ་སྙེད་ལ་
གྲངས་མེད། ། ཅེས་གསུངས་པ་དང་། གཞན་ཡང་རྒྱུའི་དུས་སུ་ཚོགས་གཉིས་རྒྱུན་
མི་ཆད་དུ་བསགས་པ་ལ་བརྟེན་ནས་འབྲས་བུའི་དུས་སུ་ཡང་འཕྲིན་ལས་རྒྱུན་མི་ཆད་
དུ་འཇུག་པ་ཡིན། བདག་དང་སེམས་ཅན་མཚུངས་པར་གཟིགས་པ་ནི་སེམས་ཅན་
དང་སངས་རྒྱས་གཉིས་སེམས་རང་བཞིན་གྱིས་མ་གྲུབ་པར་མཚུངས་པར་གཟིགས་
ནས་སེམས་ཅན་གྱི་རྒྱུད་ཀྱི་དྲི་མ་རྣམས་གློ་བུར་གྱི་དྲི་མ་སེམས་དང་འབྲལ་རུང་དུ་
གཟིགས་པས་འཕྲིན་ལས་རྒྱུན་མི་འཆད་པ་ཡིན། མཛད་པ་ཡོངས་སུ་མ་རྫོགས་པ་
གདུལ་བྱ་ཐུན་མོང་པའི་སྣང་ངོར་མྱ་ངན་ལས་འདས་པའི་མཛད་པ་སྟོན་ཀྱང་འཕྲིན་
ལས་ལ་རྒྱུན་ཆད་མེད་པ་ཡིན། དེ་ལྟ་བུའི་སངས་རྒྱས་དེ་ལ་སྐྱབས་སུ་འགྲོ་བའི་ཚེ་
རྐང་གཉིས་རྣམས་ཀྱི་མཆོག་ཅེས་ཟེར་བ་གང་ཡིན་སྙམ་ན། སེམས་དང་ལྡན་ཚད་
ལ་སེམས་ཅན་དུ་བྱས་པའི་སེམས་ཅན་དེ་ལ་རྐང་བཞི་རྐང་གཉིས་རྐང་མེད་སོགས་
ཡོད་ཀྱང་ཐམས་ཅད་ཀྱི་ནང་ནས་མཆོག་ཏུ་གྱུར་པ་ལྷ་བས་ཀྱང་ལྷག་པ་ལྷས་ཀྱང་
སྨོན་གནས་སུ་བྱེད་པ་སྤྱོད་འཇུག་ལས། ལྷ་བས་ལྷག་པའི་ལུས་ཐོབ་ནས། ། ཅེས་
གསུངས་པ་ལྟར་གྱི་རྐང་གཉིས་མི་རྣམས་ཀྱི་ནི་མཆོག་ཏུ་གྱུར་པ་འདི་འདྲ་ཞིག་འོང་
རྒྱུ་ཡོད་པ་ཞེས་ངོ་མཚར་བའི་ཚིག་དང༌། ཆོས་ཀྱི་ཡོན་ཏན་ནི། སྤྱིར་ཆོས་འགོག་པ་
དང་ལམ་གྱི་བདེན་པ་གཉིས་ཡིན་ལ། ལམ་བདེན་གྱི་ཐོག་མ་བར་ཆད་མེད་ལམ་
242



ཉིན་བཅོ་བརྒྱད་པ།
ཐོབ་པའི་ཚེ་རང་གི་སྤང་བྱ་སླར་མི་སྐྱེ་བར་ངེས་པ་དང༌། འགོག་བདེན་མངོན་དུ་
གྱུར་བའི་ཚེ་སྤང་བྱ་སྤངས་པའི་ཡོན་ཏན་ཐོབ་པ་ཡིན། དེའི་ཕྱིར་ཆོས་ལ་འདོད་
ཆགས་དང༌ བྲལ་ བ་ རྣམས་ ཀྱི་ མཆོག་ ཅེས་ བྱའོ། དགེ་ འདུན་ གྱི་ ཡོན་ ཏན་ ནི།
བདེན་གསུམ་མཐོང་ནས་སངས་རྒྱས་དང་། ། ཆོས་ལ་ཤེས་ནས་དད་པ་ཐོབ། །
ཅེས་སོགས་མཛོད་ནས་འབྱུང་བ་ལྟར་བདེན་པ་མཐོང་བའི་ཚེ་སྐྱབས་གསུམ་ལ་སུས་
ཀྱང་འབྱེད་པར་མི་ནུས་པའི་དད་པ་བརྟན་པོ་སྐྱེ་བ་ཡིན་ཏེ། ད་ལྟ་རང་ཅག་བླ་མའི་
ཆོས་གྲྭར་དད་པ་ཡོད་ཡོད་འདྲ་བ་ལ་ཆོས་གྲྭའི་ཕྱིར་སླེབས་པ་དང༌། གཞན་ཞིག་གི་
རྗེས་སུ་འབྲང་ནས་དད་པ་བརྗེད་དེ་འགྲོ་བ་དེ་འདྲ་མ་ཡིན་པར་དགེ་འདུན་དཀོན་
མཆོག་ཏུ་གྱུར་ནས་བདུད་རིགས་བྱེ་བ་ཕྲག་བརྒྱས་དུས་གཅིག་ཏུ་བར་ཆད་བྱས་ཀྱང་
སྲོག་དང་འབྲལ་བར་ནུས་ཀྱི་ཆོས་ལས་འབྱེད་པར་མི་ནུས་པ་ཡིན་པས་ཡོན་ཏན་
བསམ་གྱིས་མི་ཁྱབ་པ་དང་ལྡན་པ་ཡིན། དེ་ཡང་འཇིག་རྟེན་པའི་ཞི་རགས་ཀྱིས་
རྣམ་པ་ཅན་གྱི་ལམ་ལ་བརྟེན་ནས་འདོད་ཉོན་སྤངས་པ་ན་བརྡའི་འགོག་པ་ཐོབ་སྟེ།
དེ་ཡང་བརྡའི་འགོག་པ་ཞེས་པ་ནི་འགོག་བདེན་མྱུར་དུ་ཐོབ་པའི་བརྡ་འམ་སྔ་ལྟས་
ལྟ་བུ་ཡིན་པས་ན་བརྡའི་འགོག་པ་ཞེས་བརྗོད་པ་ཡིན། དེ་ལ་བདེན་པ་ཡིན་སྙམ་
ནས་འཛིན་ན་ལམ་བདེན་དང་འགོག་བདེན་དངོས་གནས་པ་ཐོབ་པར་འགྱུར་ཏེ།
སྲིད་པའི་སྡུག་བསྔལ་གཅོད་བྱེད་ལམ། ངས་ནི་ཁྱེད་ཅག་རྣམས་ལ་བསྟན། ། དེ་
བཞིན་གཤེགས་པ་སྟོན་པ་སྟེ། ། ཁྱེད་ཅག་རྣམས་ཀྱི་བྱ་དགོས་སོ། ། ཞེས་གསུངས་
པ་ལྟར་ཡིན་གསུངས།། ། །
243



ཉིན་བཅུ་དགུ་པ།
སློབ་དཔོན་ཆེན་པོ་ཟླ་བ་གྲགས་པས་སྐྱབས་འགྲོ་བདུན་ཅུ་པར། སངས་
རྒྱས་ཆོས་དང་དགེ་ འདུན་ནི། ། ཐར་པ་འདོད་པ་རྣམས་ཀྱི་སྐྱབས། ། ཞེས་
གསུངས་པ་ལྟར་གྱི་ལུང་འདྲེན་དང་འབྲེལ་བའི་སྔོན་འགྲོའི་གསུང་བཤད་གནང་
ནས། སྐྱེས་བུ་ཆེན་པོའི་སྐྱབས་འགྲོ་བྱེད་ཚུལ་ནི། རང་དང་མ་རྒན་སེམས་ཅན་
རྣམས་སྲིད་པ་དང་ཞི་བའི་འཇིགས་པ་ལས་སྒྲོལ་བའི་ཕྱིར་དུ་དཀོན་མཆོག་ལ་སྙིང་
ཐག་པ་ནས་རེ་ལྟོས་འཆའ་བའི་སེམས་བྱུང་དེ་ཉིད་ཐེག་པ་ཆེན་པོའི་སྐྱབས་འགྲོའི་ངོ་
བོ་ཡིན། དེ་ཡང་སྐྱབས་གསུམ་ཐོབ་འདོད་ཀྱི་བསམ་པས་སྐྱབས་འགྲོ་བྱེད་དགོས་ཏེ་
སངས་རྒྱས་ལ་ཡོན་ཏན་དྲན་བཞིན་དུ་ཐོབ་འདོད་བསྐྱེད། ཆོས་འགོག་ལམ་ཉམས་
སུ་བླངས་པས་འབྲས་བུ་དགེ་འདུན་དཀོན་མཆོག་ལ་མིག་ལྟོས་འཆའ་བའི་ཡུལ་དུ་
བྱས་ནས་འདི་འདྲ་ཞིག་ང་ཡང་བྱུང་ན་སྙམ་དུ་བསམས་པ་ཡིན། སངས་རྒྱས་ཀྱི་
ཡོན་ཏན་བསམས་པའི་ཚེ་སྐུའི་ཡོན་ཏན་གཞན་ཕར་བཞག་དབུའི་གཙུག་ཏོར་གྱི་
ཡོན་ཏན་གཅིག་པོ་ཡང་བྱང་ཆུབ་སེམས་དཔའ་ཤུགས་འཆང་གིས་སྟེང་ཕྱོགས་སུ་
འཇིག་རྟེན་ཀྱི་ཁམས་དུ་མ་འདས་ནས་ཕེབས་ཀྱང་དབུའི་གཙུག་ཏོར་གྱི་མཐའ་མ་
རྟོགས་པ་ལྟ་བུ་ཡིན། མོའུ་འགལ་གྱིས་བུས་གསུང་ཚངས་པའི་དབྱངས་ཉན་པར་
འཇིག་རྟེན་གྱི་ཁམས་དུ་མ་འདས་ནས་ཕྱིན་ཀྱང་དེའི་ཡོན་ཏན་གྱི་མཐའ་མ་རྟོགས་པ་
དང༌། ཐུགས་ཀྱི་ཡོན་ཏན་མཁྱེན་པ་ནམ་མཁའ་དང་མཉམ་ཞིང་། བརྩེ་བ་དང་
འཕྲིན་ལས་རྒྱུན་ཆད་མེད་པའི་ཚུལ་སྔར་ཞུས་པ་ལྟར་གྱི་ཡོན་ཏན་ཤེས་པ་དང་།
ཁྱད་པར་ཤེས་པའི་སྐབས་དོན་དུ་སངས་རྒྱས་ཀྱི་སྐུ་ཡི་སྐུ་ཚབ་གསུང་གི་གསུང་ཚབ་
བླ་མ་ཡོད་པས་བླ་མ་ལ་རིམ་གྲོ་དང་བཀུར་སྟི་བྱེད་པའམ་བྱེད་པར་འདོད་པ་དང༌།
244



ཉིན་བཅུ་དགུ་པ།
ཆོས་འགོག་པ་དང་ལམ་གྱི་བདེན་པ་ཐོབ་པའི་ཕྱིར། ལུང་རྟོགས་ཀྱི་ཆོས་རང་ཉིད་
ཀྱིས་ཉམས་སུ་ལེན་པ་དང་དེ་ལ་ཡང་གྲོགས་དགོས་པར་མཐོང་ནས་དགེ་འདུན་ལ་
གྲོགས་འཆའ་བའི་ཕྱིར་མཉམ་དུ་སྡོད་པར་འདོད་པ་དགོས། འཕགས་པའི་དགེ་
འདུན་ཕར་བཞག་སོ་སྐྱེའི་དགེ་སློང་ཡོད་ན་ཡང་སངས་རྒྱས་ཀྱི་བསྟན་པ་ཡོད་ལ།
དེ་མེད་ན་སངས་རྒྱས་ཀྱི་བསྟན་པ་མེད། དེ་མེད་ན་སེམས་ཅན་ལ་བདེ་སྐྱིད་ཡོང་ས་
མེད་པས་གསེར་གྱི་འབུམ་པ་བརྒྱ་ཡོད་པ་ལས་ཀྱང་དགེ་སློང་གཅིག་ཡོད་པ་དགའ་
བས་དགེ་བཤེས་པོ་ཏོ་བས་ཀྱང༌། གསེར་འབུམ་བརྒྱ་བས་དགེ་སློང་གཅིག་དགའ།
ཞེས་གསུངས་པ་ཡིན། ཡང་བྱིས་པ་ཆུང་དུ་ཁྱིམ་གྱི་བཙོན་དོང་དུ་ཚུད་པ་ཞིག་དེ་
རིང་དགེ་རྒན་བཟང་པོ་ཞིག་དང་འཕྲད་ནས་གྲྭ་ས་ལ་བཅུག་ན་དེ་ལ་གྲྭ་སའི་སྒོར་
ཞུགས་པ་ཟར་ཞིང་བྱིས་པ་དེས་ཀྱང་བྱུང་ན་དེ་ལས་དོན་མི་དགོས་ཙམ་ཨེ་ཡོང་ལྟ་
དགོས་པ་ལྟར། རང་ཅག་ལ་སྐྱབས་འགྲོ་ཚིག་ཙམ་མིན་པའི་རྣམ་དག་གཅིག་བྱུང་
ན་སངས་རྒྱས་ཀྱི་བསྟན་པའི་སྒོ་ནང་དུ་ཚུད་པ་ཡིན་པས་ད་དེ་ལས་དོན་མི་དགོས་
ཙམ་ཨེ་ཡོང་བལྟས་ནས་བསླབ་བྱ་རྣམས་ལ་སློབ་དགོས་པ་ཡིན། བསླབ་བྱ་འདི་
དག་ལས་འགའ་ཞིག་མ་གཏོགས་ཕལ་ཆེར་ནི་ཐུན་གྱི་སྐབས་ཡིད་ཤར་རེ་བྱེད་པ་མ་
གཏོགས་གཙོ་བོར་ཐུན་མཚམས་སུ་ལག་ལེན་ལ་ཁེལ་བར་བྱེད་རྒྱུ་ཤ་སྟག་ཡིན། དེ་
ང་བསྟན་རིམ་རྣམས་སུ་བསླབ་བྱ་འགའ་ཞིག་ལ་མེད་པ་འགའ་ཞིག་ལ་ཡོད་པ་ལྟ་
བུ་ཐོར་བུའི་ཚུལ་དུ་བཞུགས་པ་རྣམས་ཤིན་ཏུ་གལ་ཆེ་བར་དགོངས་ནས་རྗེ་རིན་པོ་
ཆེས་ཐམས་ཅད་བསྡུས་ནས་གཞན་གང་ལ་
བ་ལ་ཡང་མེད་པ་འདྲ་བ་ཞིག་ལམ་རིམ་ཆེ་ཆུང་
དུ་གསུངས་པ་ཡིན་གསུངས། ཡང་དགག་པའི་བསླབ་བྱ་ནི། སྒྲུབ་པར་མི་རུང་བ་
དགག་པ་དང་། སྒྲུབ་པའི་བསླབ་བྱ་ནི་འདི་དང་འདི་ཞེས་བྱ་བ་བསྒྲུབ་དགོས་ཞེས་
གསུངས་པ་ཡིན། དགག་པའི་བསླབ་བྱ་གསུམ་ཡོད་དེ་སངས་རྒྱས་ལ་སྐྱབས་སུ་སོང་
བས་ལྷ་གཞན་ལ་སྐྱབས་སུ་མི་འགྲོ་བ་དང༌། ཆོས་ལ་སྐྱབས་སུ་སོང་བས་སེམས་ཅན་
ང་
245



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ལ་གནོད་འཚེ་སྤོང་བ་དང༌། དགེ་འདུན་ལ་སྐྱབས་སུ་སོང་བས་གྲོགས་མུ་སྟེགས་
ཅན་དང་མི་འགྲོགས་པའོ། དང་པོ་ནི་འཇིག་རྟེན་པའི་ལྷ་དྲག་པོ་དང་ཁྱབ་འཇུག་
སོགས་ལ་ཡང་ཕུགས་ཀྱི་སྐྱབས་སུ་མི་འཛིན་ན། ཡི་དྭགས་སུ་གྱུར་བའི་གཞི་བདག་
དང་ཀླུ་ལ་ལྟ་ཅི་སྨོས་གསུངས་ཏེ་གཞི་བདག་ཡིན་ཟེར་བའི་ཡི་དྭགས་དང་ཀླུ་ཆུང་
ཆུང་དེ་ཚོ་ལ་ཏ་ཕུགས་ཀྱི་སྐྱབས་སུ་ག་ནས་བྱེད་རུང་སྟེ་དེ་དག་ལས་བསོད་ནམས་
ཆེས་ཁྱད་ པར་དུ་འཕགས་པའི་དྲག་པོ་དང་ཁྱབ་འཇུག་སོགས་ལའང་ཕུགས་ཀྱི་
སྐྱབས་སུ་བྱེད་མི་རུང་བའི་ཕྱིར་ཞེས་པའི་དོན་ཡིན། འདིའི་ཕུགས་ཀྱི་སྐྱབས་སུ་
འཛིན་པའི་དོན་ཐར་བ་དང་ཐམས་ཅད་མཁྱེན་པའི་དོན་དུ་སྐྱབས་སུ་བཟུང་བ་ཙམ་
ལ་མི་བྱེད་པར། དཀོན་མཆོག་ལས་དེ་དག་ལ་གཙིགས་ཆེ་བར་བྱེད་པ་སྟེ་དཔེར་ན་
རང་ཉིད་ནད་དྲག་པོ་ཞིག་གི་བཏབ་ནས་ཐབས་ཅི་བྱས་ཀྱང་མ་ཕན་པའི་ཚེ་ངས་
དཀོན་མཆོག་ལ་མཆོད་པ་དེ་ཙམ་ཕུལ་དགེ་འདུན་ལ་བསྙེན་བཀུར་དེ་ཙམ་ཞུས་ཀྱང་
མ་ཕན། ད་འདི་གནོད་པ་ཡིན་འདུག་ཟེར་ནས་དེ་འདྲ་ཞིག་ལ་རེ་བ་བྱུང་ན་དེ་
དཀོན་མཆོག་ལས་ཀྱང་དེ་དག་མཐུ་ཆེ་བར་འཛིན་པའི་རྟགས་ཡིན་པས་ཕུགས་ཀྱི་
སྐྱབས་གནས་སུ་འཛིན་པ་རང་ཡིན། འོན་ཀྱང་དེ་དག་ལ་གནས་སྐབས་ཀྱི་གྲོགས་
འཚོལ་བ་ཙམ་ལ་སྐྱོན་མེད་གསུངས་ཀྱང་ཕུགས་ནས་དེ་འདྲ་དང་འདྲིས་འདྲིས་མེད་
པ་འདི་རང་གལ་ཆེ། ཇི་ སྟེ་གྲོགས་འཚོལ་དགོས་པ་བྱུང་ཀྱང་འཚོལ་ལུགས་ནི་
དཔེར་ན་ནད་གསོ་ཕྱིར་དུ་ཡིན་ན་བསང་གསུར་སོགས་བཏང་ནས་དྲི་ཟའི་རིགས་
ཡིན་ན་དྲི་དང་གཞན་ལ་ཕྱེ་མར་སོགས་ཟས་སྣ་འཛོམས་པར་
པར་བསགས་ནས་བསྔོས་ཏེ་
རང་མཐོ་མཐོ་བ་ལྟ་བུ་དང༌། དེ་དག་དམའ་དམའ་བར་བསམས་ནས་ང་ལ་གནོད་
པ་མ་བྱེད་ཅིག དེ་བྱས་ན་ཁྱོད་རང་ལ་སྡིག་པ་ཆེ་བ་ཡིན་པས་ སྟོན་པས་ཀྱང་།
སྡིག་པ་ཅི་ཡང་མི་བྱ་སྟེ། ། དགེ་བ་ཕུན་སུམ་ཚོགས་པར་སྤྱད། ། རང་གི་སེམས་ནི་
ཡོངས་སུ་འདུལ། ། འདི་ནི་སངས་རྒྱས་བསྟན་པ་ཡིན། ། ཞེས་གསུངས་པ་ཡིན་
།
246



ཉིན་བཅུ་དགུ་པ།
ཞེས་པ་ལྟ་བུའི་དགེ་བཤད་སྡིག་བཀྲོལ་རེ་བྱེད་པ་ཡིན། དེ་ཙམ་གྱི་སྐྱབས་འགྲོའི་
བསླབ་བྱ་དང་མི་འགལ་སྟེ། དཔེར་ན་ན་བའི་ཚེ་སྨན་པ་ལ་ནད་ལས་གསོ་བའི་
སྐྱབས་འཚོལ་བ་དང༌། ཁ་སྐོམ་པའི་ཚེ་འཐུང་རྒྱུ་དང་། རྟོགས་པའི་ཚེ་ཟ་རྒྱུ་ལ་རེ་
བ་ལྟ་བུ་སྟེ། དེ་ནི་འཇིག་རྟེན་གྱི་ཐ་སྙད་ཁྱད་པར་ཅན་རྟེན་འབྲེལ་གྱི་ཆེ་བ་འདོན་
བྱེད་ཡིན་པས་ན་བའི་ཚེ་ངེས་པར་སྨན་དང་རིམ་གྲོ་སོགས་བྱེད་དགོས་པ་ཡིན། དེ་
མིན་འཇིག་རྟེན་པའི་ལྷ་འདྲེ་འདི་ཚོས་ལས་འབྲེལ་ཡོད་པ་འདྲ་ལ་སྐབས་ཐོག་ཅུང་
ཟད་རེ་ཕན་ན་མ་གཏོགས་གཞན་སྐྱོབས་ཚད་གང་ཡང་མེད་དེ། ཤ་རུ་བྲག་བཙན་
འདི་ཡིན་ཡང་ཟེར་གང་ལྟར་བཙན་གདུག་པ་ཅན་ཞིག་ཡོད་པ་ལ་མི་ཞིག་ཕྱོགས་
གཅིག་ཏུ་སོང་ནས་དེ་ནུབ་བཙན་མཁར་ཡོད་ས་དེར་སླེབ་པ་ན་ས་རུབ་ནས་ལུས།
བཙན་མཁར་དེ་ལ་ཕྱག་གསུམ་བཙལ་ནས་དོ་ནུབ་རབ་ཏུ་དངོས་གྲུབ་གནང་བ་དང་།
དེ་མིན་ཀྱང་ལྷ་འདྲེ་སོགས་ཀྱི་གནོད་པ་ལས་བསྲུང་བར་མཛོད་བྱས་ནས་ཉལ་བས་
གཉིད་དུ་སོང་ཚར་ཙ་ན་ལྷ་འདྲེ་མང་པོ་ཚོགས་ནས་དོ་ནུབ་འདིར་ཟ་རྒྱུ་འདུག་གོ་
ཟེར་ཞིང་ཁའི་དབུགས་ལེན་གྲབས་བྱས་པ་ན་བཙན་དེས་འདི་ང་ལ་དོ་ནུབ་རིང་
བཅོལ་སོང་བས་ཁྱོད་ཚོས་དེ་འདྲ་མ་བྱེད། ཅིས་ཀྱང་ཟ་རྒྱུ་དགོས་ན་འདི་ནས་ཤ་
ལྷག་ཞིག་འདུག་པ་འདི་ཁྱེར་ཟེར་ནས་མི་དེ་ལ་ཝ་བ་ཆེན་པོ་ཞིག་ཡོད་པ་བསྐུར་
བཏང་བས་མི་དེ་གཉིད་སད་ནས་ལྦ་བ་མེད་པར་སོང་བ་ཤེས་ཏེ་དགའ་བཞིན་དུ་ཁོ་
རང་གི་ཡུལ་དུ་ཕྱིན་ནས་བཙན་དེ་ལ་བསྟོད་ར་མང་པོ་བཏང་བས་མི་ལྦ་བ་ཅན་
གཞན་ཞིག་གིས་ཀྱང་ཡོ་བྱད་ཁྱེར་ནས་ཕྱིན་ཏེ་སྔར་ལྟར་བྱས་པས་དེ་ནུབ་ཡང་ལྷ་
འདྲེ་ཚོགས་ནས་སྔ་མ་ལྟར་ཟེར་བ་ལ་བཙན་དེས་ཀྱང་སྔ་མ་ལྟར་ལབ་པས་དེ་མི་ཟ།
ཁ་སང་གི་ཤ་དེ་ཡང་ཟ་ཉན་མི་འདུག་པས་འདིར་ཡོད་ཟེར་ནས་མི་དེའི་ལྔ་བའི་སྟེང་
དུ་རྒྱབ་པས་མི་དེ་དང་བཙན་གཉིས་ཕན་ཐོགས་པའི་ལས་འབྲེལ་མེད་པས་མི་དེ་ལྔ་
བ་ཉིས་བརྩེགས་སུ་སོང་བ་ཡིན་པས་འཇིག་རྟེན་པ་ལ་སྐྱབས་སུ་སོང་ན་དེ་འདྲ་ཞིག་
247



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ལས་མི་ཡོང༌། ཡང་དེང་སང་ན་ཚ་ཞིག་བྱུང་ཕྱིན་གནོད་པ་ཡིན་པ་འདྲ་བ་ཞིག་
ཐམས་ཅད་ཀྱིས་ཟེར་ཏེ། སྟོད་ཀྱི་ནད་ཐམས་ཅད་ལ་རྒྱལ་བཙན་དང་། སྨད་ཀྱི་
ནད་ཐམས་ཅད་ལ་ས་བདག་གི་འཛིན་བདག་རེ་ཡོང་བར་སྨན་གྱི་རྒྱུད་ལས་གསུངས་
པ་ཡིན་པས་ཕྲན་བུའི་འཛིན་བདག་ལས་གནོད་པ་ཡིན་པའི་ངེས་པ་མེད། དེ་ཡང་
ཁོ་རང་ཚོ་རང་དབང་མ་འདུས་དྲགས་ནས་གནོད་པ་བྱས་པ་མིན་པ་རང་དབང་མེད།
རང་དབང་མེད་ལུགས་ཀྱང་ཀླུ་འདི་ཚོ་ནི་ཁོ་རང་ཚོ་ཡང་མཉམ་དུ་ན་ནས་སྡོད། ། མི་
དེ་མ་དྲག་པར་ཁོ་རང་ཚོ་ཡང་དྲག་ཐབས་མེད་པ་ཡིན་པས་རང་དབང་གཏན་ནས་
མི་འདུག་བ་ཡིན། དགག་པའི་བསླབ་བྱ་གཉིས་པ་ནི་ཆོས་ལ་སྐྱབས་སུ་སོང་བས་ཡི་
དྭགས་དུད་འགྲོ་སོགས་སེམས་ཅན་གྱི་རིགས་གང་ཡང་རུང་བ་ལ་རྡེག་པ་དང་ཐག་པ་
སོགས་ཀྱིས་འཆིང་བ་དང་དུད་འགྲོ་སོགས་མི་འདོད་བཞིན་དུ་རྭ་བ་ངན་པ་ལ་འཇུག་
པ་དང༌། མི་བཙོན་དུ་འཇུག་པ་ནི་གོ་རར་འཇུག་པའི་དོན་དང་། ཁལ་ཡང་ཁྱག་
ཚོད་བཀལ་བ་ལ་ཉེས་པ་མེད་པར་གསུངས་ཀྱང་མི་ཁྱག་བཞིན་དུ་ཁལ་མང་པོ་བཀལ་
ན་སྐྱབས་འགྲོའི་བསླབ་བྱ་དང་འགལ་བའི་ཉེས་པ་འབྱུང་། གནོད་འཚེ་སྤོང་བ་
ཡང་ཆགས་ཞེན་སྤོང་བ་ལ་རག་ལས་ཏེ་ཆགས་ཞེན་ཡོད་ན་དེས་དྲངས་ནས་གནོད་
འཚེ་ཡོང་ངེས་ཡིན། དགག་པའི་བསླབ་བྱ་གསུམ་པ་ནི་བོད་འདིར་མུ་སྟེགས་ཀྱི་ལྟ་
བ་འཛིན་པ་མེད་ཀྱང་མུ་སྟེགས་ཅན་ཡོད་བྱས་ཀྱང་ཆོག དེ་གང་ཡིན་ན་དཀོན་
མཆོག་གསུམ་ལ་སེམས་ཀྱིས་ཡིད་མི་ཆེས་ཤིང་ཁ་ནས་ཀྱང་སྐུར་པ་འདེབས་པ་ཡོད།
དེ་དག་ལ་སེམས་ཀྱིས་སྙིང་རྗེ་བྱ་དགོས་ཀྱང་ལུས་ངག་གི་སྒོ་ནས་མཉམ་དུ་ཟ་རེས་
འཐུང་རེས་ལབ་རེས་ཚུན་ཆད་བྱས་ན་ཡང་སྐྱབས་འགྲོའི་བསླབ་བྱ་དང་འགལ་བའི་
ཉེས་པ་འབྱུང༌། བསྒྲུབ་པའི་བསླབ་བྱ་ལ་ཡང་གསུམ་ཡོད་དེ། སངས་རྒྱས་ལ་
སྐྱབས་སུ་སོང་བས་སངས་རྒྱས་ཀྱི་སྐུ་གཟུགས་ཚུན་ཆད་ལ་སངས་རྒྱས་དངོས་དང་
འདྲ་བར་གུས་པར་བྱ་བ། ཆོས་ལ་སྐྱབས་སུ་སོང་བས་ཆོས་ཚིགས་བཞི་པའི་ཡི་གེ་ན་
248



ཉིན་བཅུ་དགུ་པ།
ཡན་ཆོད་ལ་ཆོས་དཀོན་མཆོག་དངོས་འགོག་ལམ་དང་འདྲ་བར་གུས་པར་བྱ་བ།
དགེ་འདུན་ལ་སྐྱབས་སུ་སོང་བས་རྟགས་ཙམ་འཛིན་པ་ཡན་ཆོད་ལ་དགེ་འདུན་
དངོས་དང་འདྲ་བར་གུས་པར་བྱ་བའོ་གསུངས་ནས་ཚིག་ལ་མཛད་དེ་སངས་རྒྱས་ཀྱི་
སྐུ་གཟུགས་བྲིས་པ་ལ་དཔྱས་མི་གདགས་ཞེས་པ་ཡག་ཉེས་སོགས་བརྙས་འདོགས་
མང་པོ་བྱེད་མི་ཉན་པ་དང༌། འོ་བརྒྱལ་སར་མ་བཞག་པ་ནི་བྲག་འོག་སོགས་ཆར་
ཆུའི་སྐྱོན་ཡོད་སར་མི་བཞག་ཚྭ་ཁང་རྒྱབ་ན་ཅུང་དྲག་ཀྱང་དོན་དུ་རྟེན་གསུམ་ཕྱི་ལ་
བསྐྱལ་ན་རང་གི་བདེ་སྐྱིད་ཕྱི་ལ་བསྐྱལ་བ་ཡིན། དེ་དག་འོ་བརྒྱལ་བ་མེད་ཀྱང་རང་
ཉིད་འོ་བརྒྱལ་དུ་འཇུག་པ་ཡིན་པས་རང་གིས་མི་སྐྱེལ་གཞན་གྱིས་འོ་བརྒྱལ་སར་
བསྐྱལ་པ་འདུག་ན་ཡང་རང་གིས་དངོས་སུ་གདན་འདྲེན་ཐུབ་ན་འོ་མི་བརྒྱལ་སར་
གདན་འདྲེན་ཞུ་ཞིང༌། མ་ཐུབ་ཀྱང་གདན་འདྲེན་ཞུ་རྒྱུ་བྱུང་ན་སྙམ་པའི་འཕེན་པ་
རེ་མ་བཏང་ན་སྐྱབས་འགྲོའི་བསླབ་བྱ་དང་འགལ་བའི་ཉེས་པ་འབྱུང༌། དེ་བཞིན་
དུ་སྐུ་གཟུགས་གཏའ་མར་འཇོག་པ་སོགས་མི་བྱ་བར་སངས་རྒྱས་ཀྱི་སྐུ་གཟུགས་རྒྱུ་
ངན་པ་ཤིང་ལས་བགྱིས་པ་ཞིག་ཡིན་ཀྱང་སངས་རྒྱས་དངོས་ཀྱི་འདུ་ཤེས་ཀྱི་ཕྱག་
མཆོད་བྱ་བར་གསུངས་ཤིང་། དེ་ཡང་སྔོན་སངས་རྒྱས་འོད་སྲུང་གི་དུས་སུ་ཤེད་བུ་
སེར་སྐྱ་ཟེར་བ་ཞིག་གིས་སློབ་དཔོན་ངན་པའི་ཁ་ལ་ཉན་ནས་སངས་རྒྱས་འོད་སྲུང་
གི་ཉན་ཐོས་རྣམས་ལ་ཁྱོད་ནི་གླང་པོའི་མགོ་འདྲའོ་ཞེས་སོགས་ངན་སྨྲས་མི་འདྲ་བ་
བཅོ་བརྒྱད་བྱས་པས། ལུས་ཚད་ཤིན་ཏུ་ཆེ་བ་སྔོན་ཞུས་པ་ལྟར་གྱི་ཆུ་སྲིན་ཉའི་
རིགས་ཅན་གང་ངན་སྨྲས་བྱས་པ་ལྟར་གྱི་མགོ་བརྙན་མི་འདྲ་བ་ཅོ་བརྒྱད་ཡོད་པ་
ཞིག་ཏུ་སྐྱེས་ནས་སྟོན་པས་ཀྱང་དེར་བྱོན་ནས་བྱུང་བ་ལུང་བསྟན་པར་མཛད་པ་ལྟ་
བུ་དང་འདི་སངས་རྒྱས་ཀྱི་སྐབས་སུ་གསུང་བ་ནི་དགེ་འདུན་སངས་རྒྱས་ཀྱི་གཟུགས་
བརྙན་འཛིན་པ་ཡིན་པས་སངས་རྒྱས་ཀྱི་གཟུགས་བརྙན་འཛིན་པ་ལ་ཡང་དེ་ལྟར་
ངན་སྨྲས་སོགས་བྱ་མི་རུང་ན་སངས་རྒྱས་ཀྱི་སྐུ་གཟུགས་ལ་ག་ནས་བྱ་རུང་ཞེས་གོ་
249



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བའི་ཕྱིར་དུ་ཡིན། ཡང་སྔོན་སངས་རྒྱས་འཁོར་བ་འཇིག་མྱ་ངན་ལས་འདས་ནས་
རྒྱལ་པོ་མཛེས་ལྡན་གྱིས་སངས་རྒྱས་ཀྱི་སྐུ་གདུང་མཆོད་པའི་ཕྱིར་མཆོད་རྟེན་ཆེན་པོ་
ཞིག་བཞེངས་པ་ན་མི་གླ་བླངས་ནས་སྡོད་མཁན་ཞིག་གིས་མཆོད་རྟེན་ཆེན་པོ་འདི་
འདྲ་བཞེངས་ཚར་དུས་ག་ནས་ཡོང་ཞེས་སྨྲས་ཤིང་། མཆོད་རྟེན་བཞེངས་ཚར་དུས་
སྔར་ངན་སྨྲས་བྱས་པ་ལ་འགྱོད་པ་ཆེན་པོ་སྐྱེས་ནས་ གླ་ལ་བརྟེན་ནས་བྱུང་བའི་
དངོས་ཆས་ལ་རྒྱུ་བྱས་ནས་གསེར་གྱི་དྲིལ་བུ་གཉིས་མཆོད་རྟེན་དེ་ལ་ཕུལ་བའི་བསོད་
ནམས་ཀྱིས་སངས་རྒྱས་ཤཱཀྱ་ཐུབ་པའི་དུས་སྙན་པ་བཟང་ལྡན་དུ་སྐྱེས། དེའི་སྐབས་
སོར་འཕྲེང་ཅན་ཞེས་བྱ་བ་མི་མང་པོ་བསད་དེ་སོར་མོ་བྲེགས་ནས་མགུལ་པར་གྱོན་
ཡོང་བ་ཞིག་ཡོད་པ་ལ། དེས་མི་དགུ་བརྒྱ་དང་དགུ་བཅུ་གོ་དགུ་བསད་ནས་གཅིག་
བྱུང་ན་སྟོང་ཕྲག་ལོང་པ་ཡོད་པར། དེས་བཅོམ་ལྡན་འདས་དེད་པ་ན་བཅོམ་ལྡན་
འདས་ཀྱིས་བྲོས་པའི་ཚུལ་མཛད་པར་དེས་བཅོམ་ལྡན་འདས་ལ་སྡོད་བྱས་པར་
བཅོམ་ལྡན་འདས་ཀྱིས་ཁྱོད་རང་སྡོད་ན་ང་བསྡད་ཡོད་གསུངས་པས་བཅོམ་ལྡན་
འདས་ཀྱི་གསུང་དེ་ལ་བརྟེན་ནས་སོར་འཕྲེང་ཅན་དགྲ་བཅོམ་པའི་གོ་འཕང་ཐོབ།
དེའི་ཚེ་རྒྱལ་པོ་གསལ་རྒྱལ་གྱི་ང་ཚོའི་ཡུལ་འདིར་སོར་འཕྲེང་ཅན་ཞེས་བྱ་བ་མི་མང་
གསོད་མཁན་ཞིག་ཡོད་འདུག་པས་དེ་ལ་ཁྲིམས་བྱེད་དགོས་པར་འདུག་པས་སྔོན་ལ་
བཅོམ་ལྡན་འདས་ལ་ཞུའོ་སྙམ་ནས་གླང་པོ་ཆེ་རྒྱན་གྱིས་བརྒྱན་པ་ལ་ཞོན་ནས་བཅོམ་
ལྡན་འདས་ཀྱི་དྲུང་དུ་སོང་བ་ན་གླང་པོ་ཆེ་འགྲོར་མི་ཉན་པ་ལ། རྒྱལ་པོས་ཉན་པས་
དབྱངས་ཤིན་ཏུ་སྙན་པ་ཞིག་ཐོས་ཏེ་བཅོམ་ལྡན་འདས་ཀྱི་དྲུང་དུ་སོང་ནས་རྒྱུ་མཚན་
ཞུས་པས། བཅོམ་ལྡན་འདས་ཀྱིས་སོར་འཕྲེང་ཅན་ནི་གྲོལ་ཟིན་པས་ཁྲིམས་ལ་སྦྱར་
བ་མི་རིགས་གསུངས། འོ་ན་དབྱངས་སྙན་པ་འདི་འདྲ་ཞིག་འདུག་པ་གང་ལགས་
ཞུས་པས་བཅོམ་ལྡན་འདས་ཀྱིས། དེ་ནི་ཚེ་དང་ལྡན་པ་སྙན་པ་བཟང་ལྡན་གྱི་
དབྱངས་ཀྱི་ང་རོ་ཡིན་གསུངས་པས་རྒྱལ་པོ་དད་ནས་དེ་མཇལ་དུ་འགྲོ་དགོས་ཞུས་
250



ཉིན་བཅུ་དགུ་པ།
པས། བཅོམ་ལྡན་འདས་ཀྱིས་ད་ལྟའི་དེ་ཁར་བཞག་ན་ཡག་པོ་ཡོད་མཇལ་དུ་ཕྱིན་
ན་དད་པ་ལོག་ཉེན་ཡོད་གསུངས་པ་ཡིན། དེ་ནི་སྔར་ཞུས་པ་ལྟར་མཆོད་རྟེན་ལ་དེ་
ལྟར་སྨྲས་པའི་ཉེས་པས་སྐུ་གཟུགས་ཤིན་ཏུ་ངན་པ་དད་པ་སྐྱེ་རྒྱུ་ལྟ་ཞོག་མཇལ་བ་
ཙམ་གྱིས་སྐྱུག་བྲོ་བའི་གནས་སུ་གྱུར་བ་ལྟ་བུ་ལ་དྲིལ་བུ་ཕུལ་བའི་འབྲས་བུར་གསུང་
སྙན་པ་དུད་འགྲོ་ཚུན་ཆད་ཀྱང་ཉན་ནས་སྡོད་དགོས་པ་བྱུང་བ་ཡིན། དེའི་ཕྱིར་
དགེ་བ་གསོག་པ་ལས་བསྲུང་པ་གལ་ཆེ་ཚུལ་སྔོན་ཞུས་པ་ལྟར་ཡིན་ཏེ་ཁོང་གིས་ཀྱང་
ངན་སྨྲས་དེ་མ་མཛད་ན་སྐུ་གཟུགས་ངན་པར་མི་འགྱུར། དེར་མ་གྱུར་པས་གསུང་
དེ་ཤིན་ཏུ་སྙན་པའི་དབང་གིས་གཞན་ལ་ཆོས་སྟོན་པ་མཛད་ཚེ་ཕན་ཤིན་ཏུ་ཐོགས་
ལ། རང་དོན་གྱི་དབང་དུ་བྱས་ཀྱང་བླ་མ་སོགས་ཀྱི་ཐུགས་ལ་འདོགས་པར་འགྱུར་
བ་ཡིན་པ་ལ་དགེ་བ་དཀར་རྐྱང་མ་བསགས་པས་འབྲས་བུ་ཕྱོགས་རེ་བ་ལས་མ་བྱུང་
བ་ཡིན། དེའི་ཕྱིར་སངས་རྒྱས་ཀྱི་སྐུ་གཟུགས་སྐུ་འདྲ་སོགས་ལ་འདི་འདི་དང་འདྲ་
ཞེས་སྨྲ་བ་དང༌། གཞན་གྱིས་རྒྱུ་བཟང་པོ་རིན་པོ་ཆེ་ལས་སངས་རྒྱས་ཀྱི་སྐུ་གཟུགས་
སྒྲུབ་ཀྱང་དེ་ལ་འཕྱ་བ་དང་། ཡང་སྐུ་གཟུགས་ཆེན་པོ་ཆེན་པོ་སྒྲུབ་ཀྱང་དེ་འདྲའི་
ཆེན་པོས་ཅི་ཡོང་ཞེས་སོགས་ཀྱི་སྒོ་ནས་འཕྱ་བ་དང་། དེ་ལས་ལྡོག་པའི་ཁ་གཏོགས་
ཅེས་པ་རང་གི་ཁ་ལྟ་འགྲོ་ས་ཡིན་ན་དེ་འདྲ་ཁྱེད་རང་འགྲོས་སྒོ་ཆེ་རོགས་ཡིན་ཞེས་པ་
སོགས་ཀྱི་སྐུ་གཟུགས་བཞེང་པ་ལས་ལྡོག་པར་བྱེད་པའོ། རྒྱུ་ངན་དུ་གཏོང་བ་དང་
ཆུང་དུ་གཏོང་བའི་ཐབས་མི་བྱེད་པར་དེ་ལ་ཞལ་འདེབས་འབུལ་བ་དང་ཁོ་རང་གི་
དེ་ནས་ཀྱང་སྤར་བའི་ཐབས་བྱེད་དགོས། ཨ་མེས་བྱང་ཆུབ་རིན་ཆེན་གྱིས་འཇམ་
དབྱངས་ཀྱི་སྐུ་ཞིག་ཇོ་བོ་ལ་གཟིགས་སུ་ཕུལ་ནས་འདི་ལེགས་ཉེས་ཅི་འདྲ་ལེགས་ན་
རོང་པ་མགར་དགེས་བྱིན་པའི་གསེར་ཞོ་བཞི་བྱིན་ནས་ལེན་པ་ལགས་ཞུས་པས།
ཇོ་བོས་སྐུ་དེ་དབུའི་སྟེང་དུ་བཞག་ནས་རྗེ་བཙུན་གྱི་སྐུ་ལ་མི་ལེགས་པ་མེད་ལྷ་བཟོ་ནི་
འབྲིང་གསུངས་པ་ལྟར། རང་ཅག་གིས་ཀྱང་སྐུ་འདྲ་དང་ཐང་ཀ་སོགས་ལ་བྱོན་མི་
251



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ལེགས་མི་ཟེར་བའི་ལྷ་བཟོ་ཡག་ཉེས་ལབ་ན་ནི་ཉེས་པ་མེད། སྒྲུབ་པའི་བསླབ་བྱ་
གཉིས་པ་ནི། ཆོས་ཚིག་བཞི་པ་ཡན་ཆད་ལ་མ་གུས་པ་དང་གླེགས་བམ་གཏའ་མར་
འཇོག་པ། ཟོང་དུ་བྱེད་པ་ཞེས་པ་ཉོ་འཚོང་སོགས་བྱེད་པ་དང་། དེ་ཡང་དཔེ་ཆ་
དང་སྐུ་འདྲ་སོགས་བསླུས་པ་ཡིན་ཟེར་མི་ཉན་གདན་འདྲེན་ཞུས་པ་ཡིན་ཟེར་དགོས།
དཔེ་ཆ་སོགས་རྗེན་པར་ས་ལ་འཇོག་པ་ལྷམ་དང་སྒྲགས་ཏེ་འཁུར་བ་དང་འགོམ་
ཡུགས་སོགས་བྱེད་མི་ཉན། དེ་འདྲ་སྨྱོན་པས་མ་གཏོགས་བྱེད་དོགས་མེད་སྙམ་ན།
འདི་ཚོ་དཔེ་ཆ་དང་ཐག་ཉེ་པོ་བྱེད་པ་རྣམས་ལ་ཉེན་ཆེ་སྟེ། ཁོང་ཁྲོ་སྐྱེས་ནས་ཚིག་
བཟོས་པ་དང་ཐུག་ན་དཔེ་ཆ་ལ་འཇོག་ཧྲང་གཏོང་བ་དང་འགོམ་ཡུགས་གཏོང་བ་ལ་
ཡང་འ་ལོང་མི་ཡོང་སྔོན་བཀའ་གདམས་པའི་དུས་སྟོད་ལུང་པའི་བཙུན་པ་ཞིག་གི་
ལྷམ་དང་ཤོ་ཀ་ལྷེ་སྦྲགས་ནས་འཁུར་ཕྱིན་པས། མི་གཉིས་དང་ཐུག་པ་ན་མི་དེ་
གཉིས་ཀྱིས་དགེ་སློང་ལགས་སངས་རྒྱས་ཀྱི་བཀའ་དང་ལྷམ་མཉམ་དུ་ཁྱེར་རུང་ངམ་
བྱས་པས། བཙུན་པ་དེས་སངས་རྒྱས་ཨ་ཕོ་ལ་མ་གྲུབ་བྱས་པ་ཡིན། དེ་འདྲ་བྱས་ན་
སངས་རྒྱས་ཨ་ཕོ་ལ་མ་གྲུབ་པ་རང་ཡིན། དགེ་བཤེས་སྤྱན་སྔ་བ་དཔེ་ཆ་གདན་
དྲངས་པ་གཟིགས་ཙ་ན་ཕྱག་མཛད། ཕྱིས་དགུང་ལོ་ཕེབས་ནས་བཞེངས་མ་ཐུབ་
དུས་ཕྱག་ཐལ་མོ་སྦྱོར། ཇོ་བོ་མངའ་རིས་སུ་ཕེབས་སྐབས་སྔགས་པ་ཞིག་ཇོ་བོ་ལ་མི་
དད་པར་ཁ་གཏོང་པ་ལ། ཇོ་བོ་དང་སྔགས་པ་གཉིས་ག་ཡོད་ས་ཞིག་ཏུ་ཡིག་མཁན་
ཞིག་གིས་སོ་དྲེག་གིས་ཆོས་ལ་སྐུད་པ་ཇོ་བོས་གཟིགས་ནས་མ་བཟོད་པར་ཨ་ཙ་མ་མི་
རུང་མི་རུང་གསུངས་པས། སྔགས་པ་དེ་ འོ་ལ་དད་ནས་ཆོས་ཉན་པ་ཡིན།
རང་ཚོའི་བསམ་བློ་བཏང་ན་སྔགས་པ་དེ་ཡང་ཞེད་པོ་ཞིག་ཡིན་འདུག་སྟེ་ཇོ་བོས་
ལས་འབྲས་ཕྲ་མོ་ལ་འཛེམས་པ་ལ་སྔགས་པ་དེ་དད་པ་སྐྱེས་པ་ཡིན་པའི་ཕྱིར། ཤ་ར་
བའི་ཞལ་ནས་ཆོས་ལ་རྩེད་མོ་སོགས་སྔར་ཞུས་ཟིན། སྒྲུབ་པའི་བསླབ་བྱ་གསུམ་པ་
ནི་དགེ་ཚུལ་སློང་དངོས་ཕར་བཞག་རྟགས་ཙམ་འཛིན་པ་ཚུན་ཆད་ལ་ཡང་སེམས་
252



ཉིན་བཅུ་དགུ་པ།
ཀྱིས་བརྙས་བཅོས་བྱ་མི་རུང་སྟེ། སངས་རྒྱས་ཀྱི་མདོ་ལས། མེ་ཏོག་ཙམ་པ་ཀ་ནི་
རྒས་གྱུར་ཀྱང་། ། མེ་ཏོག་ཕལ་པ་གཞན་གྱི་དོ་ཟླ་མིན། ། ང་ཡི་ཉན་ཐོས་ཚུལ་
ཁྲིམས་འཆལ་གྱུར་ཀྱང༌། ། མུ་སྟེགས་ཕལ་པ་གཞན་གྱི་དོ་ཟླ་མིན། ། ཞེས་གསུངས་
པ་ལྟར་རྒྱུད་ལ་སྡོམ་པ་མེད་ཀྱང་རྟགས་ཙམ་མ་དོར་བར་བསྡད་པར་ཁྱིམ་པ་སོགས་
ཀྱིས་རྟགས་ཙམ་འཛིན་པ་ལའང་རབ་བྱུང་དངོས་ཀྱི་འདུ་ཤེས་བཞག་ནས་བསྙེན་
བཀུར་ན་དེ་ལ་བརྟེན་ནས་ཁྱིམ་པ་དེ་ལ་བསོད་ནམས་རླབས་ཆེན་གསོག་པའི་རྒྱུར་
འགྲོ་བ་ལ་དགོངས་ནས་དེ་ལྟར་གསུངས་པ་ཡིན་པས། རང་ཅག་གིས་ཀྱང་ཁོ་ནི་
ཚུལ་ཁྲིམས་འཆལ་ལ་ང་ནི་ཚུལ་ཁྲིམས་གཙང་པའོ་སྙམ་པ་དང༌། ཁོ་ནི་སྡེ་སྣོད་མི་
ཤེས་ལ་ང་ནི་སྡེ་སྣོད་ཤེས་པའོ་སྙམ་པ་དང་། ཁོ་ནི་བསླབ་གཞི་ཡོངས་སུ་མ་རྫོགས་པ་
དགེ་ཚུལ་ལྟ་བུ་ཡིན་ལ། ང་ནི་བསླབ་གཞི་ཡོངས་སུ་རྫོགས་པ་དགེ་སློང་ལྟ་བུ་འོ་སྙམ་
པ་དང་། ཁོ་བསླབ་པ་གཞོན་ལ། ང་ནི་བསླབ་པ་རྒན་པའོ་སྙམ་པ་སོགས་མི་བྱ་
བར་ཐམས་ཅད་ལ་གུས་པར་བྱེད་དགོས། སྔར་ཞུས་པ་དེ་དག་རང་བཞིན་བསམ་
པ་ཙམ་མ་ཡིན་པར་དེ་འདྲའི་སྒོ་ནས་ཁེངས་སེམས་མི་བྱ་བ་ཡིན། སྔར་ཞུས་པའི་
ཚུལ་ཁྲིམས་དང་བྲལ་བའི་རབ་བྱུང་གི་རྟགས་ཅན་དེ་དག་རྩ་བ་ཆེན་པོ་ཡིན་པར་
མདོ་ལས་གསུངས་ཏེ། རྟགས་ཅན་དེ་དག་གླང་ཆེན་ཤི་བའི་རོ་དང་། གླ་བ་ཤི་བའི་
རོ་དང་འདྲ་གསུངས་ཏེ། རོ་དེ་དག་གླ་བ་དང་གླང་ཆེན་དངོས་ཀྱི་དབུས་སུ་རོ་ཡིན་
པས་ཕན་མི་ཐོགས་ཤིང་། དེ་དག་གི་ཁྱུ་ནས་བུད་པ་ཡིན་ཀྱང༌། གླང་ཆེན་ཤི་བའི་
རོ་ལ་གྷི་ཝཾ་དང་། གླ་བ་ཤི་བའི་རོ་ལ་གླ་རྩི་ཡོད་པ་དེ་གཞན་གྱིས་བླངས་ན་སྨན་ཡིན་
པས་དེས་གཞན་མང་པོ་ལ་ཕན་ཐོགས་པར་འགྱུར་བ་དེ་བཞིན་དུ། རྟགས་ཅན་དེ་
དག་དགེ་འདུན་གྱི་དབུས་སུ་རོ་དང་འདྲ་ཞིང་བསྙེན་བཀུར་སོགས་ལ་ ལྷན་ཅིག་
ལོངས་སྤྱོད་མི་རུང་བས་དགེ་འདུན་གྱི་ཁྱུ་ནས་བུད་པ་ཡིན་ཀྱང་དེའི་རྟགས་ཆ་ལུགས་
ཁྱད་པར་ཅན་དེ་མ་དོར་བ་ལ་བརྟེན་ནས་འགྲོ་བ་གཞན་མང་པོ་ལ་ཕན་ཐོགས་པར་
253



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འགྱུར་བ་ཡིན། ཡང་གྲྭ་ས་ཕན་ཚུན་གྲྭ་ཚང་ཕན་ཚུན་ཁམ་ཚན་མི་ཚན་སྐྱེ་ས་རུས་
ཁུངས་ཚུན་ཆད་ཀྱི་རྨོངས་ཞེན་ངན་པ་ཁོང་དུ་བཅུག་ནས་དགེ་འདུན་གྱི་སྡེ་ལ་རིས་
སུ་བཅད་ནས་ཁྱེད་ཚོ་དང་ང་ཚོ་ཟེར་བ་སོགས་ནི་རང་ཕུང་བར་འགྱུར་བའི་ལས་
ཚབས་ཆེ་ཤོས་ཡིན་པས་དེ་འདྲ་རྣམ་པ་ཐམས་ཅད་དུ་བྱེད་མི་ཉན། དེར་མ་ཟད་
གཞོན་པས་བགྲེས་པ་ལ་གུས་ཞབས་གང་ཆེ་དང༌། བགྲེས་པ་རྣམས་ཀྱིས་ཀྱང་རང་
གི་ཁ་འོག་ཏུ་འདུ་བའི་གཞོན་པ་རྣམས་ལ་ཕན་སེམས་བསྐྱེད་ནས་འདི་མ་མཐའང་ང་
རང་ལས་ཡོན་ཏན་མི་ཞན་ཙམ་ཨེ་ཡོང་དགོངས་པའི་ཐུགས་ཀྱིས་ཚ་འཇམ་སྣ་ཚོགས་
ཀྱི་སྒོ་ནས་སྒྲིག་ལམ་ཁུར་ལུགས་དང༌། སློབ་གཉེར་བྱེད་ལུགས་སོགས་ལེགས་པར་
བསླབ་སྟེ་ཅུང་ཟད་ཉན་པ་རྣམས་ལ་ཇ་ཕོར་བ་རེ་ཙམ་དང་ཚིག་གི་ལེགས་སོ་ཚུན་
ཆད་མཛད་ན་དགེ་འདུན་མཐུན་པ་དང་། དེ་ལ་བརྟེན་ནས་མགྱོགས་པོ་རང་དགེ་
འདུན་གྱི་སྡེ་རྒྱས་པ་དང་རྒྱས་པ་མི་འདྲ་བ་རྒྱས་ཡོང་གསུངས། ལྷག་བསམ་བསྐུལ་
བ་ལས། ཡོན་ཏན་འདོད་པ་ནགས་ན་གནས་པ་ཡིས། ། ཞེས་སོགས་ཀྱི་སྐབས་སུ།
ནགས་ན་གནས་པའི་དགེ་སློང་གིས་དགེ་སློང་དམན་པ་གཞན་ལ་བརྙས་མི་རུང་བར་
གསུངས་པ་ནི། བཟོད་བྱ་ཐོས་པ་བཙལ་བར་བྱ། ། དེ་ནས་ནགས་སུ་གནས་པར་
བྱ། ། ཞེས་གསུངས་པ་ལྟར་གྱི་དབེན་པར་གནས་པ་རྣམས་ལ་བདག་ནི་དགེ་སློང་
དགོན་པ་པ་ཡིན་ལ། གཞན་ནི་གྲོང་ཁྱེར་པའོ་སྙམ་པའི་ཁེངས་སེམས་དགག་པའི་
ཕྱིར་གཙོ་བོར་དབེན་པར་གནས་པ་སྨོས་པ་མ་གཏོགས་དོན་དུ་ཐམས་ཅད་ལ་འདྲ་བ་
ཡིན། རྒྱགས་འདི་བག་མེད་ཀུན་གྱི་རྩ་བ་སྟེ། ། ཞེས་པའི་དོན་ནི། གཞོན་ནུ་ཆོས་
བྱེད་པའི་དུས་སུ་ཆོས་བྱེད་རྒྱུ་ཕར་བཞག་གྲྭ་བ་ལོག་པ་ཚུན་ཆད་ཡོང་བ་ཡང་ལང་
འཚོས་རྒྱགས་ནས་མ་བྱུང་བ་ཡིན། སྦྱིན་པ་མི་གཏོང་བ་ཡང་ལོངས་སྤྱོད་ཀྱིས་
རྒྱགས་ནས་མ་བྱུང་བ་ཡིན་ཏེ། སྔོན་གྲོ་བཞིན་སྐྱེས་ཀྱིས་ཁྱིམ་བདག་མང་པོ་སྦྱིན་པ་
ལ་བསྐུལ་བ་ན་ཁྱིམ་བདག་འགའ་ཞིག་གིས་ད་ལྟ་ལོངས་སྤྱོད་གསོག་པའི་དུས་ཡིན་
254



ཉིན་བཅུ་དགུ་པ།
པས་སྦྱིན་པ་འཆི་ཁར་བཏང་ཆོག་ཟེར་བའི་ངང་
ང་ནས་ཤི་སྟེ། གྲོ་བཞིན་སྐྱེས་གྱིས་དེ་
དག་ཡི་དྭགས་སུ་སྐྱེས་ཡོད་འགྲོ་དགོངས་ནས་ཡི་དྭགས་ཀྱི་གནས་སུ་གཟིགས་སུ་བྱོན་
པས། ཡི་དྭགས་དེ་དག་ན་རེ། ནད་མེད་རྒྱགས་པས་མྱོས་པ་དང༌། །
རྒྱགས་པས་མྱོས་པ་ཡིས། ། སྦྱིན་པ་གཏོང་བར་མ་ནུས་པས། ། བདག་ཅག་ཡི་
དྭགས་གནས་སུ་ལྷགས། ། ཞེས་ཟེར་བ་ལྟར་ཡིན་ཞིང་། བསྐལ་པ་གཅིག་གི་ཞེས་
སོགས་ཀྱི་དོན་ནི། དགེ་སློང་དམན་པ་དེ་དག་ལ་དགེ་སློང་མཆོག་གཞན་གྱིས་
བརྙས་སྨྱོས་སོགས་བྱ་མི་རུང་སྟེ། འདིའི་བསྐལ་པ་ཞེས་པ་སྐད་ཅིག་ཐང་ཅིག་ལ་
བྱས་ནས། སྐད་ཅིག་ཐང་ཅིག་ཡུན་ལ་ཐར་བ་མི་ཐོབ་པ་ནི་དགེ་སློང་དེ་གཉིས་འདྲ་
འདྲ་ཡིན་པར་ལམ་རིམ་ཆེན་མོའི་མཆན་དུ་ གསུངས་ ཤིང༌། དོན་དུ་དགེ་སློང་
དམན་པ་དེས་ཆོས་ཉམས་སུ་བླངས་ནས་རིམ་གྱིས་ཐར་པ་ཐོབ་པར་འགྱུར་བ་ནི་གོ་
རིམ་མམ་བབས་འབྲེལ་ཡིན། དགེ་སློང་མཆོག་དེས་ཁེངས་སེམས་བྱེད་ཀྱིན་བསྡད་
ན་ཁེངས་སེམས་དེ་དང་མ་བྲལ་བ་དེ་སྲིད་དུ་ཐར་པ་ཐོབ་པར་མི་འགྱུར་ཞེས་པའི་
དོན་ཡིན། དེ་ལྟར་དགེ་འདུན་གྱི་གཟུགས་བརྙན་འཛིན་པ་ཕར་བཞག་ལྷན་པ་སེར་
པོ་ཚུན་ཆད་ལ་ཡང་འགོམ་ཡུགས་མི་གཏོང་ཞིང་གཙང་སར་སྐྱེལ། དེ་ལྟར་རང་
ཉིད་དཀོན་མཆོག་ལ་ཇི་ལྟར་གུས་པ་དེ་བཞིན་དུ་འགྲོ་བ་རྣམས་ཀྱང་རང་ཉིད་ལ་
གུས་པར་འགྱུར་བ་ཏིང་ངེ་འཛིན་རྒྱལ་པོའི་མདོའི་ལུང་གི་ཁུངས་དང་བཅས་ཏེ་
གསུངས་པ་ཡིན་གསུངས། དེ་ལྟར་སོ་སོའི་བསླབ་བྱ་སོང་ནས་ཐུན་མོང་གི་བསླབ་
བྱ་ནི། དཀོན་མཆོག་གསུམ་གྱི་ཁྱད་པར་དང་ཡོན་ཏན་རྗེས་སུ་དྲན་པས་ཡང་དང་
ཡང་དུ་སྐྱབས་སུ་འགྲོ་བ་དང་གཅིག བཀའ་དྲིན་ཆེན་པོ་རྗེས་སུ་དྲན་པས་དུས་
རྟག་ཏུ་མཆོད་པ་ལ་བརྩོན་ཞིང་བཟའ་བ་དང་བཅའ་བའི་ཕུད་ཀྱང་དབུལ་བ་དང༌
གཉིས། སྙིང་རྗེ་ཆེན་པོ་རྗེས་སུ་དྲན་པས་འགྲོ་བ་གཞན་ཡང་ཚུལ་འདི་ལྟ་བུ་ལ་
འགོད་པ་དང་གསུམ། བྱ་བ་གང་བྱེད་པ་དང་དགོས་པ་ཅི་ཡོད་པ་ན་དཀོན་མཆོག་
255



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
གསུམ་ལ་མཆོད་ནས་གསོལ་བ་འདེབས་ཤིང་འཇིག་རྟེན་པའི་ཐབས་གཞན་སྤོང་བ་
དང་བཞི། ཕན་ཡོན་ཤེས་ནས་ཉིན་ལན་གསུམ་མཚན་ལན་གསུམ་དུ་སྐྱབས་སུ་འགྲོ་
བ་དང་ལྔ། དཀོན་མཆོག་གསུམ་སྲོག་གམ་བཞད་གད་ཀྱི་ཕྱིར་ཡང་མི་གཏོང་ཞིང་
བསྲུང་བ་དང་དྲུག་ཡོད་པའི་དང་པོ་ནི། སྔར་ཁྱད་པར་ཤེས་པའི་སྐབས་སུ་ཞུས་པ་
ལྟར་ཕྱི་ནང་གི་སྟོན་པ་དང་ཆོས་དང་ཚོགས་བཅས་ཀྱི་ཁྱད་པར་དང་། ནང་པའི་
དཀོན་མཆོག་གསུམ་པོ་ནང་ཕན་ཚུན་གྱི་ཁྱད་པར་ཤེས་པའི་སྒོ་ནས་ཡོན་ཏན་སེམས་
པ་ཡིན། གཉིས་པ་ནི་ཐ་ན་རང་ལ་ཇ་ཕོར་པ་གང་ཚུན་ཆད་ཀྱི་བདེ་ལེགས་གང་བྱུང་
ཐམས་ཅད་དཀོན་མཆོག་གི་བཀའ་དྲིན་དུ་ཤེས་པར་བྱས་ལ་དཀོན་མཆོག་ལ་བྱས་པ་
གཟོ་བའི་བསམ་པས་བཟའ་བཏུང་ཀྱི་ཕུད་འབུལ་དགོས་ལ། དེ་ཡང་སྐྱོན་དང་བྲལ་
བའི་དཀོན་མཆོག་གསུམ་ལ་འབུལ་བ་ཡིན་ཞིང། དེ་སྐྱོན་དང་བྲལ་བར་བསམ་ཚུལ་
ཀྱང༌། སངས་རྒྱས་ནི་སྐྱོན་ཐམས་ཅད་དང་བྲལ། ཆོས་ནི་རང་གི་དྲི་སྐལ་གྱི་དྲི་མའི་
སྐྱོན་དང་བྲལ། དགེ་འདུན་ནི་རྒྱུ་ཚོགས་གཉིས་སྐྱོན་དང་བྲལ་བ་བསགས་པ་ལ་
བརྟེན་ནས་འབྲས་བུ་སྐྱོན་མེད་མྱུར་དུ་འགྲུབ་པ་ཡིན་འདུག་པས་རྒྱུའི་སྒོ་ནས་སྐྱོན་
དང་བྲལ་བ་ཡིན་བསམས་ནས་ཇ་མཆོད་སོགས་ཀྱང་ངེས་པར་འདོན་དགོས་ལ།
དེའི་ནང་ནས་ཀྱང་དགེ་འདུན་ལ་ཆུའི་ཞལ་འདེབས་འབུལ་བ། ལག་བདེ་འགྲིམ་པ་
སོགས་ནི་ཤིན་ཏུ་རྩ་བ་ཆེ་སྟེ། སྔོན་གྱི་སྐྱེས་བུ་དམ་པ་མང་པོས་ཀྱང་དེ་ལྟར་མཛད་
ཅིང་། སེར་བྱེས་མཁན་པོ་རྒྱལ་མཚན་དོན་གྲུབ་གྱིས་ཀྱང་དེ་ལྟར་མཛད་དེ། ཁོང་
སེ་ར་ཤར་པ་ཡིན་ཞིང་ཆུང་ངུའི་དུས་ནས་གྲྭ་པ་བྱེད་འདོད་ཤིན་ཏུ་ཆེ་བ་ཡོད་ཀྱང་།
དགེ་རྒན་བྱེད་མཁན་གཏན་ནས་མ་རྙེད་པས་གྲྭ་པ་བྱེད་རྒྱུ་མ་བྱུང་བར་ཁྱིམ་ཐབ་
དང་འཕྲད་པ་ན་༧རྒྱལ་བ་ལྔ་པ་ཆེན་པོས་གྲྭ་པའི་སྐལ་པ་ཡོད་མེད་ཐུགས་བརྟགས་
ཞུས་པས། སེ་རའི་ཚོགས་ཆུ་ལེན། ཞལ་འགྲིམ་ གྱིས་ཟེར་བ་ཞིག་བབས་ པར་
བརྟེན། སེ་ར་ཚོགས་ཆེན་གྱི་ཆུ་ལེན་པ་ཁོ་ན་མཛད་ནས་དགེ་འདུན་ལ་ལུས་ཀྱི་
256



ཉིན་བཅུ་དགུ་པ།
བསྙེན་བཀུར་ལྷག་བསམ་རྣམ་དག་མཛད་པ་ན། དེའི་དུས་ཀྱི་སེར་བྱེས་མཁན་པོ་
དེའི་ཐུགས་ལ་འདི་རྩོལ་བ་ཆེ་ལུགས་དང་གཙང་སྦྲ་བྱེད་ལུགས་གང་ལ་བལྟས་ཀྱང་
རང་བཞིན་ཞིག་མིན་འདུག་དགོངས་ནས་དགུང་ལོ་སུམ་ཅུ་སོ་བདུན་ལ་ཕེབས་པ་ན་
གྲྭ་པ་བཅོལ། དེ་ནས་ཀྱང་རེ་ཞིག་གི་བར་གྲྭ་ཚང་གི་ཆུ་ལེན་དུ་བཅུག་ཅིང་། སྔར་
གྱི་ཐུགས་བརྟགས་ལ་ཞལ་འགྲིམ་གྱིས་ཞེས་ཕེབས་པའི་དོན་ལྟར་ལག་བདེ་ཡང་ཆག་
མེད་འགྲིམས་པར་མཛད། དེ་ནས་སློབ་གཉེར་མཛད་དེ་ལྷ་རམས་པ་སོགས་ཀྱང་
མཐར་ཕྱིན་ནས་དགུང་ལོ་དྲུག་ཅུ་རེ་བདུན་ལ་སེར་བྱེས་མཁན་པོར་ཕེབས་ཏེ་ལོ་བཅུ་
གསུམ་གྱི་ རིང༌ མཁན་ པོ་ མཛད། དེའི་ རིང་ ཡང་ བཀའ་ ཆོས་ མང་ པོ་ གནང་།
འཇིག་རྟེན་གྱི་ངོས་ནས་ཀྱང་ད་ལྟ་གྲྭ་ཁང་སྦུག་ཏུ་ཡོད་པའི་བཀའ་འགྱུར་རྫུ་འཕྲུལ་
མར་གྲགས་པ་འདི་བཞེངས་ཤིང་། དེ་ཡང་བྲིས་པ་སོགས་གནང་དགོས་ཚུལ་གཞུང་
ལ་ནན་ཞུ་མཛད་པ་ན་ཕྱག་མཛོད་སོགས་ནས་བླ་མ་ལ་སྐུ་ཆས་མེད་པར་དེ་འདྲ་ཞུས་
ནས་གང་གནང་རྒྱུ་ཡིན་ཞུས་པས། ཨའུ་རྩི། ང་ཚུལ་ཁྲིམས་གཙང་མ་ཡིན་པའི་
རྣམ་ཐོས་སྲས་ཀྱིས་ངའི་རོགས་མི་བྱེད་དཀའ་མེད་ཡིན་གསུང་ཏེ་མགོན་ཁང་དུ་རྣམ་
སྲས་ཀྱི་མདུན་དུ་ཕེབས་ནས་སྒོ་རྒྱབ་སྟེ་རྒྱང་ཙམ་བཞུགས། སྒོ་ཕྱེ་བ་ན་ཤོག་བུ་དང་
སྣག་ཚ་སོགས་གང་དགོས་ཐམས་ཅད་བཏོན་ནས་ཡོང་བར་མཛད་པ་ཡིན་གསུང་
257



ཉིན་ཉི་ཤུ་པ།
ལ་
བཞི་བརྒྱ་པའི་འགྲེལ་པར་དྲངས་པ་ལས། མི་ཡི་དཔའ་བོ་ཐོག་མའི་མཚན་
མོ་ནི། ། གང་ན་འཇིག་རྟེན་མངལ་ན་གནས་གྱུར་པ། ། དེ་ནས་བརྩམས་ནས་དེ་
ནི་ཉིན་རེ་བཞིན། ། འགྲོས་བཤོལ་མེད་པར་འཆི་བདག་དྲུང་དུ་འགྲོ། ། ཞེས་པའི་
ལུང་འདྲེན་དང་འབྲེལ་བའི་སྔོན་འགྲོའི་གསུང་བཤད་དང་། སྐྱབས་འགྲོའི་སྐབས་
འདིར་སྦྱོར་ཆོས་ཀྱི་སྐབས་སུ་ཞུས་པ་ལྟར་མཛད་ན་ཡང་འཐུས་ཤིང༌། དེ་མིན་སྤྱི་
བོར་བླ་མ་ལ་སངས་རྒྱས་བྱང་སེམས་སོགས་ཀྱིས་བསྐོར་བ་དང༌། དེ་མིན་ཀྱང་བླ་མ་
ཉིད་ཀུན་འདུས་ནོར་བུ་ལུགས་ སུ་ བྱས་ཏེ་སྤྱི་ བོར་གསལ་བཏབ་ནས་བདུད་རྩི་
འབེབས་སྦྱང་དང་སྦྲེལ་ནས་སྐྱབས་འགྲོ་བྱ་ཞིང་། སྐབས་འདིར་འཇམ་དཔལ་ཞལ་
ལུང་ལྟར་རང་གི་ཉེས་དམིགས་ལ་འཇིགས་པའི་བློ། དཀོན་མཆོག་གི་ཡོན་ཏན་ལ
དད་པའི་བློ། རང་འདྲའི་འགྲོ་བ་ལ་སྙིང་བརྩེ་བའི་བློ་གསུམ་ཡང་ཚང་པ་དགོས་
པར་གསུངས་ཏེ་དེ་ཚང་ན་ཐེག་པ་ཆེན་པོའི་སྐྱབས་འགྲོ་ཡང་ཚང་བ་ཡིན་གསུངས་།
ཡང་དཀོན་མཆོག་གི་ཡོན་ཏན་དྲན་པའི་ཚེ་སློབ་གཉེར་བ་རྣམས་ཀྱིས་ཆོ་འཕྲུལ་
གསུམ་གྱི་དོན་རྣམས་རྩོད་པའི་དགོས་པ་ཡིན་པས་དེ་དྲན་པར་མཛད་དགོས། ཆོ་
འཕྲུལ་གསུམ་ནི། སྐུ་རྫུ་འཕྲུལ་གྱི་ཆོ་འཕྲུལ། གསུང་ཀུན་བརྗོད་པའི་ཆོ་འཕྲུལ།
ཐུགས་ཏིང་ངེ་འཛིན་གྱི་ཆོ་འཕྲུལ་རྣམས་ཡིན། དང་པོ་ནི་ཤེར་ཕྱིན་གྱི་མདོར།
སངས་རྒྱས་ཀྱི་སྐུ་ལས་འོད་ཟེར་བྱེ་བ་ཕྲག་དྲུག་ཅུ་བཀྱེ་ནས་སེམས་ཅན་དཔག་ཏུ་
མེད་པའི་དོན་མཛད་པ་དང་། གཉིས་པ་ནི། སངས་རྒྱས་ཀྱི་ལྗགས་ལས་འོད་ཟེར་
དཔག་ཏུ་མེད་པ་བཀྱེ་ནས་འོད་ཟེར་རེ་རེའི་སྣེ་ལ་པད་སྡོང་རེ་རེ། པད་སྟོང་རེ་རེའི་
སྣེ་ལ་སངས་རྒྱས་འཁོར་བྱང་སེམས་དཔག་ཏུ་མེད་པས་བསྐོར་བ་ལ་ཤེར་ཕྱིན་གྱི་མདོ་
258



ཉིན་ཉི་ཤུ་པ།
སྟོན་པར་མཛད་པ་དང་། གསུམ་པ་ནི། སངས་རྒྱས་རང་ཉིད་ཀྱིས་ཤེར་ཕྱིན་
གསུང་བའི་ཚེ་ཉིད་ཀྱི་ཞིང་ཁམས་སངས་རྒྱས་ཀྱི་ཞིང་ཁམས་སུ་བྱིན་གྱིས་བརླབ་པ་
དང་། འཁོར་དུ་འདུས་པ་རྣམས་ཀྱང་གཅིག་སེམས་གཅིག་གིས་ཤེས་པར་བྱིན་གྱིས་
བརླབ་པ་ལྟ་བུ་སྟེ་དེ་དག་གི་དོན་དྲན་བཞིན་དུ་སངས་རྒྱས་ཡིད་ལ་བྱ། དེ་བཞིན་དུ་
བཅོམ་ལྡན་འདས་ལ་ལྷའི་ལྷ་ཞེས་བསྔགས་ཏེ། ལེགས་བཤད་སྙིང་པོའི་འགོར།
བདེ་འབྱུང་སྤྲིན་ལ་ཞོན་དང་གསེར་གྱི་མངལ། ། ལུས་མེད་བདག་པོ་ཐ་གུའི་ལྟོ་ལ་
སོགས། ། སྲིད་ན་དྲེགས་པའི་ང་རོ་ཆེར་སྒྲོགས་པའི། ། རློམ་པས་འགྱིང་རྣམས་
ཀྱིས་ཀྱང་གང་གི་སྐུ། ། མཐོང་བའི་མོད་ལ་ཉི་མས་མེ་ཁྱེར་བཞིན། ། མཛད་པར་
གྱུར་ཚེ་མཛེས་པའི་ཅོད་པཎ་གྱིས། གང་གི་ཞབས་པད་གུས་པས་བསྟེན་བྱེད་
པ། ། ཐུབ་དབང་ལྷ་ཡི་ལྷ་ལ་ཕྱག་འཚལ་ལོ། ། ཞེས་གསུངས་པ་ལྟར། ལྷའི་ཡང་
ལྷ་ཡིན་ཚུལ་འདི་ལྟར་བསམ་སྟེ། ལྷ་ཚངས་པ་དང་བརྒྱ་བྱིན་སོགས་ཀྱི་ཡོན་ཏན་གྱི་
ཆ་ཙམ་དུ་ཡང་བསྒྲུན་དུ་མེད་པའི་སངས་རྒྱས་ཀྱི་ཡོན་ཏན་དྲན་དགོས་ལ། དེ་ཡང་
འདི་དག་ལས་ཚངས་པ་ནི་གཏི་མུག་ཅན་ཡིན། གཞན་འདི་དག་ཀྱང་རེ་རེ་ནས་
སྐྱོན་འདི་དང་འདི་ལྟ་བུ་དང་བཅས་ནས་འདུག སངས་རྒྱས་ལ་ནི་དེ་འདྲ་བའི་
སྐྱོན་གྱི་དྲི་མ་ཙམ་ཡང་མེད་སྙམ་དུ་བསམ་དགོས་གསུངས། ཡང་སྐྱབས་འགྲོའི་
སྐབས་སུ་ཁྱིམ་བདག་མགོན་མེད་ཟས་སྦྱིན་གྱི་ལོ་རྒྱུས་དྲན་དགོས་གསུངས་ཏེ། ཁྱིམ་
བདག་དེ་དང་པོ་མུ་སྟེགས་ལ་སྐྱབས་སུ་འགྲོ་བ་ཡིན་ཡང་། ལན་ཅིག་དུར་ཁྲོད་
བསིལ་བའི་ཚལ་དུ་སངས་རྒྱས་ཡིད་ལ་དྲན་བཞིན་དུ་ཕྱིན་པས་འོད་ཀྱི་སྣང་བ་བསམ་
གྱིས་མི་ཁྱབ་པ་ཞིག་བྱུང༌། ཁོང་རང་གིས་སྔོན་རྟེན་གསོལ་བྱེད་པའི་ལྷ་རྟེན་གྱི་ཚུར་
སླེབས་པ་ན་དེ་ལ་ཕྱག་བཙལ་བས་འོད་ཀྱི་སྣང་བ་ནུབ་ས་རུབ་པས་གར་ཡང་འགྲོ་མ་
ཤེས་པར་ནམ་མ་ལངས་བར་སྡོད་དགོས་པ་བྱུང་བ་ཡིན་གསུངས། དེ་ཡང་སངས་
རྒྱས་ཀྱིས་སངས་རྒྱས་རང་ཉིད་དང་དེའི་ཕྱོགས་ཆོས་དང་དགེ་འདུན་ལ་སྐྱབས་འགྲོ་
259



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བྱེད་པར་གསུངས་པ་ནི་ན་རྒྱུ་བྱས་པ་མ་ཡིན་གྱི་རྟེན་འབྲེལ་གྱི་ཆེ་བ་ལ་དེ་ལྟར་གནས་
པ་ཡིན་པས་དེ་ཁོ་ན་ལྟར་གསུངས་ པ་ཡིན། རང་ཅག་གིས་ཀྱང་རྟེན་འབྲེལ་གྱི་
ཚོགས་པ་ཚང་བར་བྱས་ནས་ལག་ཏུ་ལོན་པར་བྱེད་དགོས་ཏེ། སྔོན་རྫི་བོ་ཞིག་གིས་
ལྟོ་ཆས་བསྐོལ་བའི་ཡོ་བྱད་མེ་སོགས་ལེན་དུ་ཕྱིན་པ་ན། ཁྱིམ་དེ་ནས་སྣོད་གཅིག་ཏུ་
མེ་བསྐུར། གཅིག་ཏུ་ཆུ་བསྐུར་བས་ཁོས་ལག་པ་རེར་སྣོད་རེ་ཟིན་ནས་ཕྱིན་པས་
ཁོའི་ལག་པ་ན། དེ་ནས་ཁོ་གླེན་པ་ཡིན་པས་སྣོད་གཉིས་ཁྱེར་བ་མགོ་ཉོག་རོགས་
རེད་བསམ་ནས་མེ་དེའི་སྟེང་དུ་ཆུ་བླུགས་ནས་ཁྱེར་བས་ཁོ་ཕར་སླེབས་པ་ན་ཆུ་དེ་
འདག་པ་ལ་སོང་། མེ་དེ་ཤི་ནས་གང་གིས་ཀྱང་ཕན་མི་ཐོགས་པར་སོང་བ་ཡིན།
དེ་ཡང་རྟེན་འབྲེལ་གྱི་ཚོགས་པ་མ་ཚང་བས་ལན་པ་ཡིན་པས་རྟེན་འབྲེལ་འདི་ལ་
ཤིན་ཏུ་གཟབ་དགོས། འདི་ཡང་སྐྱབས་འགྲོའི་བསླབ་བྱ་ཡིན་པས་དོན་དུ་ལས་
འབྲས་ཀྱང་སྐྱབས་འགྲོའི་བསླབ་བྱའི་ཁོངས་སུ་འདུ་བ་ཡིན་ཡང་རང་གི་རྒྱུན་དུ་མ་
ཆག་པ་བྱེད་རྒྱུའི་ཁ་འདོན་སོགས་ཀྱང་ཆག་མི་ཉན་ཏེ། དེ་ལ་ལས་འབྲེལ་ཆེན་པོ་
བཞག་པ་ལ་བརྟེན་ནས་དགོས་དུས་ངེས་པར་སྐྱབས་ཡོང་། དེ་ནི་སྔོན་འཕན་ཡུལ་
དུ་མི་ཞིག་གིས་འབུམ་བཙོངས་ནས་རིན་དུ་སྲན་མ་བླངས། དེ་ཡང་འཕྱར་བ་
གཏིང་ནས་སྲན་ མ་འཇལ་ཏེ་བུ་ཕྲུག་སོགས་ལ་སྲན་མ་རེ་རེ་བོར་བ་ཡང་སྒྲུག་ཏུ་
འཇུག་པ་སོགས་རུ་ཤིན་ཏུ་ངར་བར་བྱས་ནས་སྲན་མ་ནང་དུ་བསྐྱལ། དེ་ནས་ཁོ་
དཀོན་དུ་དཀོན་དུ་སོང་སྟེ་ནམ་ཞིག་ཁོ་རང་ཤི་ནས་གཤིན་རྗེ་ཆོས་རྒྱལ་ལས་མཁན་
དང་བཅས་པའི་སྣང་བ་དང་། ཁོ་རང་འབུམ་བཙོངས་པའི་དུས་ཀྱི་སྣང་བ་ཐམས་
ཅད་བཀྲ་ལམ་མེ་ཤར་བཞིན་དུ་ལས་མཁན་ཞིག་གིས་ཁོ་རང་གི་སྐེ་ལ་ཞགས་པ་
བརྒྱབ་སྟེ་ཁྲོ་ཟངས་བསྐོལ་བའི་ནང་དུ་མགོ་འཇུག་སློག་ནས་བླུགས་པའི་སྣང་བ་ཞིག་
བྱུང་བ་ན་ཞེད་རང་དྲགས་ནས་ཕྱོགས་བཅུའི་རྒྱལ་བ་སྲས་བཅས་མཁྱེན་ཞེས་སྐད་
ཆེན་པོས་བོས་ཀྱང་གནས་སྐབས་དེར་ཕན་ཚད་མ་བྱུང༌། ཁོ་རང་དུས་རྒྱུན་སྤང་
260



ཉིན་ཉི་ཤུ་པ།
བསྐོང་ཕྱག་རྒྱ་བ་ཁ་འདོན་བྱེད་གིན་ཡོད་པས་སྤང་བསྐོང་ཕྱག་རྒྱ་བ་མཁྱེན་བྱས་པས་
དེ་མ་ཐག་ཁྲོ་ཟངས་གི་ཁ་ནས་ཕྱིར་ལོག་པའི་སྣང་བ་བྱུང་བ་ན་ཁོ་འདས་ལོག་ཡིན་
པས་དབུགས་ཕྱིར་གསོས་པ་དང་ནང་མི་དང་བུ་ཕྲུག་སོགས་མྱ་ངན་བྱེད་གིན་འདུག་
ཟེར། དེ་ནས་ ཁོ་འཇིགས་ནས་དགེ་བཤེས་སྣེའུ་ཟུར་པའི་སྐུ་མདུན་དུ་ཕྱིན་ཏེ་
བཀའ་འདྲི་ཞུས་པས། དགེ་བཤེས་ཀྱིས། ཁྱོད་རང་གིས་འབུམ་བཙོངས་པའི་དུས་
འགྱོད་བཞིན་དུ་བཙོངས་པས་དམྱལ་བར་མ་སྐྱེས་ཤིང་། ལྷག་པར་ཁྱོད་ཀྱིས་རྒྱུན་
དུ་སྤང་བསྐོང་ཕྱག་རྒྱ་བ་བཏོན་པས་ཁྱོད་རང་དེ་ལ་ལས་འབྲེལ་ཆེ་བའི་དབང་གིས་
དེས་སྐྱབས་པ་ཡིན་ཞེས་གསུངས་པ་ལྟར་ཡིན། དགེ་འདུན་ལ་སྐྱབས་སུ་སོང་བའི་
སྒྲུབ་པའི་བསླབ་བྱའི་སྐབས་ན་བཟའ་ལྷན་པ་དམར་སེར་ཚུན་ཆད་ལ་ཡང་འགོམ་
ཡུགས་སོགས་མ་གུས་པ་སྤང་ཞིང་དད་གུས་བྱེད་དགོས་ཏེ། ད་ལྟ་བསྟན་པ་ཅུང་
ཟད་ཡོད་པའི་བཀའ་དྲིན་གྱིས་སངས་རྒྱས་ཀྱི་བྱིན་རླབས་ཀྱིས་གོས་དམར་སེར་བྱུང་
བ་མ་གཏོགས་མ་འོ ངས་པ་ན་བསྟན་པ་ཉམས་པའི་དུས་སྣམ་བུས་ཚོས་མི་ལེན། སྐྲ་
གྱིས་སྐྲར་མི་འགྲོ་བ་ཡིན་པས་ང་རང་ཚོས་གནད་འདི་ཚོ་མ་ཤེས་པར་ཉེས་པ་ཆེན་པོ་
གསོག་པ་ཡིན། དེ་ཡང་སྔོན་རྒྱ་གར་དུ་མི་ནག་ཅན་འགའ་ཞིག་དུར་ཁྲོད་དུ་གཅན་
གཟན་དང་མི་མ་ཡིན་གྱི་ཟས་སུ་སྐྱེལ་བར་བྱེད་པ་ལ། ལན་ཅིག་མི་ནག་ཅན་ཞིག་
རྒྱལ་པོས་དུར་ཁྲོད་དུ་སྐྱེལ་དུ་བཏང་བར། མི་དེས་ཆོས་གོས་ངུར་སྨྲིག་གི་ཚལ་བུ་
ཞིག་རྙེད་པ་ཁོ་རང་གི་སྐྲའི་ལན་བུའི་གསེབ་ཏུ་བཅུག་སྟེ་ཕྱིན་པས། དེ་ནུབ་མི་མ་
ཡིན་རྣམས་ཀྱིས་མི་དེའི་སྐྲའི་ལན་བུའི་གསེབ་ཏུ་མེ་འབར་བ་མཐོང་ནས་ཐག་ཉེ་སར་
ཡོང་མ་ནུས་པར་རྒྱང་ནས་བསྐོར་བ་བྱས་ཏེ་སང་ཞོགས་མི་དེ་ལ་ཕྱག་འཚལ་ནས་
སོང་བ་ཡིན་པས་ང་རང་ཚོས་ཡིད་ཆེས་བྱས་ན་དེ་འདྲའི་ནུས་པ་ཡོད། དཀོན་
མཆོག་གི་མཆོད་པ་ཡང་རང་ཅག་གིས་བྱས་ན་ཕན་ཡོན་གཞན་ལས་ཆེ་སྟེ། ཁྱིམ་
པའི་བྱང་སེམས་ཞིག་གིས་བསམ་པ་སྟོབས་ཆེན་གྱིས་རྒྱ་མཚོ་དང་གླིང་རྣམས་སྣོད་དུ་
261



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བྱས་ནས་དེ་དག་མར་ཁུས་རྒྱངས། རི་རྒྱལ་ལྷུན་པོ་ལ་གདུང་རས་བྱས་ནས་མར་མེ་
ཕུལ་བ་ལས། རང་ཅག་རབ་ཏུ་བྱུང་བ་ཞིག་གིས་མར་མེ་ཆུང་ངུ་སེ་གོལ་གདབ་པའི་
ཡུན་ཚད་ཙམ་ཐུབ་པ་ཞིག་སེམས་ཅན་གྱི་དོན་དུ་སྙིང་ཐག་པ་ནས་དཀོན་མཆོག་ལ་
ཕུལ་བ་ཕན་ཡོན་ཆེ་བར་སངས་རྒྱས་ཁོང་རང་གིས་མདོ་སྡེ་ལས་གསུངས་པ་ཡིན།
དེའི་ཕྱིར་མཆོད་པ་གཞན་མང་པོ་ལས་ཕུད་མཆོད་མ་ཆག་པར་མཛད་པ་གལ་ཆེ་
ཞིང་། དེ་ཡང་རབ་ཏུ་སྤགས་ཟ་རེས་ཀྱིས་ཕུད་མཆོད་ཀྱི་ས་བཅད་རེ་ལོགས་སུ་
མཛད་དགོས། དེ་འདྲ་མ་བྱུང་ཀྱང་ཉི་མའི་གུང་ལ་ཕུད་མཆོད་ངེས་པར་འབུལ་
དགོས་ལ། དེ་མ་ཕུལ་ན་རང་ཉིད་བྱང་སེམས་ཀྱི་སྡོམ་ལྡན་ཡིན་ན། དཀོན་མཆོག་
གསུམ་ལ་གསུམ་མི་མཆོད་ཅེས་པའི་སྐབས་ཀྱི་ཉེས་པ་ཡང་འབྱུང༌། དེ་ལྟར་མིན་
ཀྱང་འདི་ཆག་ན་གཏན་ནས་མི་རུང་བས་དེའི་ཕྱིར་བླ་མ་གཏོར་མ་རེ་དང་ཐེབས་ཀྱུ་
བཞི་རེ། ཕུད་ལ་དབང་བའི་འབྱུང་པོ་འབྲོག་གནས་ལ་ཆང་བུ་གཅིག འཕྲོག་མ་
བུ་དང་བཅས་ལ་ཆང་བུ་གཉིས་བཅས་དགོས། དེ་ཡང་སྔོན་རྒྱ་གར་དུ་བུད་མེད་
མཛེས་མ་སྐྱེས་པ་ལྔ་བརྒྱ་ཙམ་གྱིས་དགའ་མགུར་སྤྱོད་པ་ཞིག་བྱུང་བར། ལན་ཅིག་
སྐྱེས་པ་དེ་རྣམས་མ་འཆམ་པར་བུད་མེད་དེ་བསད་པ་ན་བུད་མེད་དེ་ང་རྒྱལ་དྲག་པོ་
སྐྱེས་བཞིན་དུ་ཤི་ནས་ཡི་དྭགས་མོ་འཕྲོག་མ་ཞེས་བྱ་བ་བུ་ལྔ་བརྒྱ་ཡོད་པ་ཞིག་ཏུ་སྐྱེས་
ཏེ་མིའི་བུ་མང་པོ་བསད་ནས་ཟ་བ་ལ། སངས་རྒྱས་ཀྱིས་འཕྲོག་མའི་བུ་ཆུང་ཤོས་དེ་
གསོལ་ལྷུང་གི་ནང་དུ་སྦས་ནས་བཞུགས་པས། འཕྲོག་མས་རི་རབ་ཀྱི་རྩེ་སོགས་
གང་དུ་བཙལ་ཀྱང་མ་རྙེད་པར་སངས་རྒྱས་ལ་ཞུས་པ་ན། སངས་རྒྱས་ཀྱིས་ཁྱོད་ཀྱི་
བུ་སྟོར་བའི་སྡུག་བསྔལ་དང་འདྲ་བ་གཞན་ཐམས་ཅད་ལ་ཡོད་པས། ད་ཕྱིན་ཆད་
གཞན་གྱི་བུ་མི་ཟ་བའི་བསྟན་ཁྲིམས་ལོངས་ཤིག དེ་བླངས་ན་ངས་ཁྱོད་ཀྱི་བུ་སྟེར་
རོ་གསུངས་པས། འཕྲོག་མས་བུ་མ་བཟས་ན་ང་ལ་ཟས་མེད་ཞུས་པར། བཅོམ་
ལྡན་འདས་ཀྱིས་གང་བྱས་ཀྱང་ཁྱོད་ལ་ངོམས་པའི་ཟས་ནི་མི་ཡོང་། མི་ལྡོག་ཙམ་
262



ཉིན་ཉི་ཤུ་པ།
ཞིག་གི་ཟས་སུ་ང་དང་ངའི་དགེ་སྦྱོང་རྣམས་ཀྱིས་ཆང་བུ་རེ་སྟེར་གསུངས་པས།
འཕྲོག་མས་ཁྱོད་རང་བཞུགས་དུས་དེ་ལྟར་ཡིན་ཀྱང་ཁྱོད་གཤེགས་ནས་གང་བྱེད་
ཞུས་པ་ན། བཅོམ་ལྡན་འདས་ཀྱིས་ང་འདས་ནས་ཁྱོད་ལ་ཆང་བུ་སྦྱིན་མ་བྱུང་ན་དེ་
ངའི་དགེ་སྦྱོང་མ་ཡིན་ཞེས་གསུངས་པའི་ཡིན་པས། འདི་ལ་ངེས་པར་ཧུར་ཐག་
མཛད་དགོས། ད་ལྟ་ང་རང་ཚོ་ལ་གནོད་པ་རེད་ཟེར་བ་མང་པོ་འདུག་པ་གཞན་
གང་ལྟར་ཀྱང་འཕྲོག་མ་མ་བུ་རྗེས་འཇུག་དང་བཅས་པ་མཐུ་ཆེན་ པོ་ ཡིན་འགྲོ།
ཕུད་མཆོད་ཚུལ་བཞིན་ཕུལ་ན་དེ་ཚོས་འཕྲིན་ལས་ཀྱང་སྒྲུབ་ཡོང་། དེར་མ་ཟད་
རྒྱལ་པོ་ཆེན་པོ་རྣམ་ཐོས་སྲས་ནི་ཚུལ་ཁྲིམས་བསྲུང་བ་ལ་མཆོག་ཏུ་དགྱེས་པའི་སྲུང་
མ་ཡིན་པས་ལོངས་སྤྱོད་འདོད་ན་ཡང་འདི་ཚོ་ནི་རྣམ་ཐོས་སྲས་ལ་བསྐང་གསོ་གཏོང་
པའི་དོ་ཟླ་མིན། འདི་ཚོ་མ་བྱས་ན་དཔལ་ཡེ་ཤེས་ཀྱི་མགོན་པོ་ཕྱག་དྲུག་པ། དམ་
ཅན་ཆོས་ཀྱི་རྒྱལ་པོ། འདོད་ཁམས་བདག་མོ་དཔལ་ལྡན་དམག་ཟོར་རྒྱལ་མོ་སོགས་
བཞུགས་ཡོད་ན་དེ་ཚོའི་བཀའ་ཆད་ཀྱང་ཡོང༌། དེ་ནས་ཟས་ལ་ལོངས་སྤྱོད་ཚར་
ནས་ལྷག་ལ་དབང་བའི་འབྱུང་པོ་ལ་ཆང་བུ་རེ་སྟེར་དགོས་ལ། འདིའི་སྐབས་སུ་
བཀའ་གདམས་པ་རྣམས་ཀྱིས་ནི་མདུན་དུ་སྔོན་ལ་གང་ཡོང་པ་དེ་ལ་སྟེར་དགོས་པའི་
རྒྱུ་མཚན་དགེ་སློང་ཞིག་ཟས་ལ་ལོངས་སྤྱད་ཚར་ནས་ཕོ་རོག་ཞིག་ཡོང་པ་ལ་ཆང་བུ་
མ་བྱིན་པས་ཕོ་རོག་ཚིག་པ་བཟས་ནས་རྐུན་མའི་སར་ཕྱིན་ཏེ་དགེ་སློང་དེ་ལ་གསེར་
འདུག་ཅེས་གྲོགས་ སྐད་རྒྱབ་པས་རྐུན་མས་དགེ་སློང་བརྡུངས་པའི་ལོ་རྒྱུས་དང༌
བཅས་ཏེ་གསུང་པ་ཡིན་འདུག་གསུངས། ཤ་ར་བའི་ཞལ་ནས་ཐུད་ཀྱི་སྔོ་ས་དང་ལོ་
མའི་སེར་ས་ཞེས་སོགས་ཀྱི་སྐབས་སུ། བྱུང་ན་རང་གི་བཟའ་བཏུང་གང་ཡིན་ཀྱང་།
དེའི་བཞི་ཆ་མ་གཏོགས་ལོངས་མི་སྤྱོད་པར་བཞི་ཆ་གཉིས་ཕུད་དང་གཅིག་ལྷག་ལ་
འཇོག་དགོས། དེ་ཙམ་མ་བྱུང་ཀྱང་རང་གི་གང་བཟའ་རྒྱུ་དང་འཐུང་རྒྱུའི་ཕུད་རེ་
ངེས་པར་འབུལ་དགོས་ལ། དེ་ཡང་ཇ་འབྲུའི་དཀྱིལ་ནས་ སྤུ་རྡུལ་ སེལ་བའི་ཚེ་
263



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བཙལ་ནས་བླངས་ཏེ་ཕྱིར་འདོར་བ་ལྟར། ཕུད་ཀྱང་ཡོད་མེད་མི་ཤེས་པ་ལྟ་བུ་ཞིག་
བླང་ནས་ལོགས་སུ་འཇོག་པ་དེ་འདྲ་མི་བྱེད་གསུངས། ཡང་འཇིག་རྟེན་པ་ཞིག་
གིས་ཞིང་ཁ་ཡག་པོ་ཞིག་མ་བཏབ་པར་བཞག གཞན་ཞིག་གིས་ཞིང་འབྲིང་ཞིག་
བཏབ་ནས་སྟོན་ཐོག་ལེགས་པོ་ཞིག་བྱུང་ན། ཞིང་མ་བཏབ་པ་དེས། ངའི་ཞིང་
ཡག་པོ་དེ་འདེབས་རྒྱུ་མ་བྱུང་ཞེས་ཕངས་ཕངས་བྱེད་མོད། འོ་སྐོལ་ཞིང་ཐ་མལ་པ་
དེ་འདྲ་བས་བསྐྲུན་དུ་མེད་པ་གང་ལ་ས་བོན་བཏབ་ན། ཆོས་ཅིག་བྱུང་ན་འདི་བདེ་
ཞོར་འབྱུང་ཡིན། ཞེས་པ་ལྟར་ཚེ་འདི་དང་ཕྱི་མའི་བདེ་ལེགས་ཐམས་ཅད་འབྱུང་
བའི་ཞིང་ས་དམ་པ་ཁྱད་པར་ཅན། དབྱར་ཁ་བཏབ་ཆོག་ལ་དགུན་ཁ་བཏབ་མི་
ཆོག་པ་དེ་འདྲ་མ་ཡིན་པར་དུས་བཞི་ཐམས་ཅད་དུ་བདེ་ལེགས་ཀྱི་ས་བོན་བཏབ་
པས་ཆོག་པ་འདི་ལ། དད་པའི་གཤོལ་གྱིས་བསོད་ནམས་ཀྱི་ཞིང་རྨོད་པར་གྱུར་
ཅིག་ཅེས་མདོ་ནས་གསུངས་པ་ལྟར་བྱེད་རྒྱུ་མ་བྱུང་ན་ཤིན་ཏུ་ཕངས་པ་ཡིན་པ་ལ།
ཞིང་མཆོག་ཁྱད་པར་ཅན་དེ་འདྲ་དང་ཕྲད་བཞིན་དུ་ཞིང་ཁ་ཐ་མལ་པའི་མཐོང་ཙམ་
ཡང་མེད་པ་འདི་འོ་སྐོལ་བསམ་སྟངས་དང་བྱེད་སྟངས་ཡག་པོ་མ་རེད་གསུངས་པ་
ཡིན། དེ་ཡང་ད་ལྟ་ཉན་ན་ཚིག་མི་ཟིན། བསམས་ན་དོན་མི་གོ བསྒོམས་ན་རྒྱུད་
ལ་མི་སྐྱེ་བའི་བློའི་མཐུ་ཤིན་ཏུ་ཆུང་བའི་དུས་སུ་ཞིང་མཆོག་དམ་པ་འདི་འདྲ་བའི་
མཐུ་ལ་བསྟེན་པ་མན་ངག་ཡིན། འོ་ན་མཆོད་པ་བྱེད་དགོས་འདུག་ཀྱང་། དད་པ་
འདྲ་ཡོད་དེ་ཡོ་བྱད་མེད་ཟེར་ན། ཡོ་བྱད་ཀྱིས་མ་ཐོགས། དད་པ་རང་ལ་ཐོགས་པ་
ཡིན། དངོས་པོ་ནི་སྔོན་ཞུས་ལྟར་མཎྜལ་དང་ཆུ་དང་། གཞན་གྱིས་མཆོད་པ་ཕུལ་
བ་ལ་རྗེས་སུ་ཡི་རངས་བྱེད་པ་སོགས་ལག་མ་ཐོགས་པར་ཡོད། ཡང་བཅའ་ལག་
ཡོད་བཞིན་དུ་མ་ཕུལ་བར་སྦས་ནས་བཞག མཆོད་པ་ཆུང་ངུ་རེ་ཕུལ་ནས་ངེད་ལ་
རྫས་བཟང་པོ་ཡོད་ཅེས་ཟེར་བ་ནི་ལོང་བ་ཞིག་གིས་མིག་ལྡན་ལ་མགོ་བསྐོར་བ་དང་
འདྲ་བར་གསུངས་པས་དེ་འདྲ་བྱེད་མི་ཉན། དེ་ཡང་དགེ་བཤེས་ཕུ་ཆུང་བས།
264



ཉིན་ཉི་ཤུ་པ།
དང་པོ་ སྤང་སྤོས་ཕུལ། དེ་ནས་ཅུང་འབལ་དུ་སོང་ནས་སྤོས་རིང་བུ་བཞི་སྦྱོར་
མངར་ཆིང་ངེ་བ་ཕུལ། དེ་ནས་ཀྱང་འབལ་དུ་སོང་ནས་ཨ་ཀ་རུ་དང་དུ་རུ་ཀ་ལ་
སོགས་པ་དྲི་བསུང་ཆིང་ངེ་བ་ཕུལ་བ་ཡིན་ཞིང་། ཁོང་གིས་དུས་གཅིག་ལ་གསེར་
སྲང་ཉི་ཤུ་རྩ་གཉིས་ཀྱིས་སྤོས་སྦྱར་བ་ཡིན་འདུག རང་ཅག་གིས་ཀྱང་དང་པོ་ནས་
མཆོད་པ་ཆུང་ཆུང་རེ་ལ་འབུལ་རིན་མི་འདུག་སྙམ་ནས་བརྙས་སྤྱོས་བྱས་ན་མི་ཚེ་
ཧྲིལ་པོ་འབུལ་རྒྱུ་མེད་པ་ཅིག་ཡོང་། མཆོད་པ་ཆུང་ཆུང་ལ་བརྙས་སྤྱོས་མ་བྱས་པར་
སྐལ་པ་བཟང་པོ་ཡིན་སྙམ་ནས་ཕུལ་ན་མཆོད་པ་འབལ་དུ་འབལ་དུ་སོང་ནས་ཁོང་
འདྲ་བ་ཞིག་ཡོང་བས་ཁོ་ལ་མིག་ཡར་བལྟ་བྱེད་དགོས། ཡོ་བྱད་ལ་དབང་ཐོབ་པའི་
སེམས་དཔའ་ཆེན་པོ་ནི་ས་དང་པོ་ཐོབ་པ་རྣམས་ཡིན་པས་དེ་དག་གིས་ཀྱང་འབུམ་
ཕྲག་དུ་མར་སྤྲུལ་ལུས་རེ་རེ་ལ་ལག་པ་བརྒྱ་སྟོང་ལ་སོགས་པ་སྤྲུལ་ཏེ་ཞིང་ཁམས་
ཐམས་ཅད་དུ་བྱོན་ནས་དངོས་སུ་ལག་བདར་ཏེ་རྒྱལ་བ་རྣམས་ལ་མཆོད་པ་མཛད་ན།
སེམས་འཛིན་ཕྲན་བུ་རེས་ཆོག་ཤེས་ནས་བསོད་ནམས་ཀྱི་ཚོགས་རྒྱ་ཆེན་པོ་འདི་ཚོ་ལ་
བརྙས་སྤྱོས་བྱེད་པ་ནི་ཆོས་རྒྱུས་མེད་པའི་སྐྱོན་ཆེན་པོ་ཡིན་གསུངས། ཐུན་མོང་གི་
བསླབ་བྱ་གསུམ་པ་ནི། སེམས་ཅན་གཞན་རང་གི་ཁ་འོག་ཏུ་འདུ་བ་རྣམས་ཀྱང་
དཀོན་མཆོག་མཆོད་པ་ལ་སྦྱོར་ཞིང་། སྡུག་བསྔལ་ཆེ་བ་ལས་ཀྱང་སྡིག་པ་ཆེ་བ་ལ་
སྙིང་བརྩེ་བའི་བསམ་པས་དགེ་བ་ལ་འགོད་གང་ཐུབ་བྱེད་པ་ཡིན། བཞི་པ་ནི། བྱ་
བ་ཇི་འདྲ་ཞིག་བྱེད་ན་ཡང་དེའི་སྔོན་དུ་དཀོན་མཆོག་ལ་བློ་བཀལ་ནས་གསོལ་བ་
འདེབས་པ་མ་གཏོགས་འཇིག་རྟེན་པའི་ལྷ་གསོལ་བ་དང་བོན་ཚོགས་སོགས་མི་བྱེད་
པ་ཡིན། ལྔ་པ་ཕན་ཡོན་བསམས་པའི་སྒོ་ནས་ཉིན་ལན་གསུམ་མཚན་ལན་གསུམ་
དུ་སྐྱབས་སུ་འགྲོ་བའི་སྐབས་ཕན་ཡོན་ལ་བརྒྱད་ཡོད་པའི་དང་པོ་ནང་པ་སངས་རྒྱས་
པར་ཚུད་པ་ནི། སྤྱིར་ཕྱི་ནང་ལ་འཇོག་ཚུལ་མང་དུ་སྣང་ན་ཡང་། སངས་རྒྱས་ཀྱི་
བཀའ་དྲི་མ་མེད་པའི་རྗེས་སུ་ཇོ་བོ་ཤནྟི་པ་ཆེན་པོས་འབྲངས། དེའི་རྗེས་སུ་ཇོ་བོ་
265



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྗེས་འབྲངས། དེའི་རྗེས་སུ་ཆོས་རྗེ་ཐམས་ཅད་མཁྱེན་པ་བློ་བཟང་གྲགས་པས་
འབྲངས་ནས་འཆད་ཚུལ་ནི། དཀོན་མཆོག་གསུམ་ལ་སྙིང་ཐག་པ་ནས་སྐྱབས་འགྲོ་
བྱེད་པ་ཡོད་ན་ནང་པ་སངས་རྒྱས་ཡིན་ལ། དེ་མེད་ན་ཏིང་ངེ་འཛིན་བརྟན་པོ་
སོགས་ཡོན་ཏན་ཅི་ཡོད་ཀྱང་ཕྱི་རོལ་པ་དང་ཐུན་མོང་བའི་ཡོན་ཏན་ཡིན་པས་དེ་
ཙམ་གྱིས་ནང་པ་སངས་རྒྱས་པར་མི་ཚུད། དེ་ཡང་སྐྱེ་བ་སྔོན་མ་རྣམས་སུ་སྐྱབས་
འགྲོ་གོམས་གོམས་པའི་མཐུ་ལ་བརྟེན་ནས་ཚེ་འཕོས་པས་སྐྱབས་འགྲོའི་སྡོམ་པ་
དངོས་སུ་མེད་ཀྱང་། བྱིས་པ་ཆུང་ངུ་ཀ་ཁ་མི་ཤེས་པ་ལ་ཡང་སྐྱབས་འགྲོ་རྣམ་དག་
དང་ལྡན་པ་ཡོད་ཅིང་། འདི་ལ་མ་གོམས་ན་སྡེ་སྣོད་བློ་འདོན་ཐུབ་པ་ཡོད་ཀྱང་ཆོས་
འདི་མེད་པས་ཕུང་བར་འགྱུར་བ་མང་དུ་ཡོད། སྐྱབས་འགྲོ་འདི་མེད་ན་ཡོན་ཏན་
གཞན་ཅི་ཡོད་ཀྱང་ཡོད་གོ་མི་ཆོད་ལ། འདི་ཡོད་ན་གཞན་གང་ཡང་མེད་ཀྱང་
འདིས་གོ་ཆོད་ནས་སངས་རྒྱས་ཀྱི་བསྟན་པའི་སྒོར་ཚུད་པའི་ཚུལ་འདི་ལ་མུ་སྟེགས་
རླུང་ཞགས་ཀྱི་ལོ་རྒྱུས་དྲན་པར་བྱ་གསུངས་ཏེ། སྔོན་རྒྱ་གར་དུ་མུ་སྟེགས་པ་ཞིག་
གིས་དབང་ཕྱུག་སྒྲུབ་པས་འགྲུབ་སྟེ། དབང་ཕྱུག་གིས་རླུང་གི་ཞགས་པ་ཞེས་བྱ་བ་
འདོད་བྱ་ཡིད་ལ་བསམས་ནས་ཞགས་པ་དེ་བཏབ་པ་ཙམ་གྱིས་འགུགས་ཐུབ་པ་ཞིག་
བྱིན་པ་ན། དེས་ཀྱང་རྒྱལ་པོ་དང་བློན་པོ་འབངས་ལ་སོགས་པ་དང་། སྐྱབས་འགྲོ་
དང་མི་ལྡན་པའི་ནང་པའི་གཟུགས་བརྙན་མང་པོ་ཞིག་ཞགས་པ་དེས་བཀུག་ནས་
ཁོང་རང་གི་སློབ་མ་དང་སྦྱིན་བདག་སོགས་སུ་འགྱུར་པར་བྱས། དེ་ནས་ལན་ཅིག་
ནང་པའི་ཕྲུ་གུ་ཆུང་ཆུང་བྷ་ལོ་ཕམ་མཐིང་ཟེར་བ་དཀོན་མཆོག་གསུམ་ལ་སྙིང་ཐག་
པ་ནས་སྐྱབས་འགྲོ་བྱེད་ལ། གཞན་ཀ་ཁ་ཚུན་ཆད་མི་ཤེས་པ་ཞིག་ཡོད་པ་ལ་ཞགས་
པ་དེས་བརྒྱབ་པས་ཞགས་པས་དེ་ལ་ཕྱག་འཚལ་བའི་རྣམ་པར་སོང་ནས་ཚུར་བསྡུ་མ་
ཐུབ་པ་ཞིག་བྱུང༌། ད་དུང་ལན་ཅིག་རྒྱབ་པས་ཀྱང་འགུགས་མ་ནུས་ཤིང༌། ཞགས་
པ་ཡང་བསྡུ་མ་ཐུབ་པ་ན་ཁོ་ཡ་མཚན་ནས་བྱིས་པ་དེའི་མདུན་དུ་སོང་ནས་ངས་
266



ཉིན་ཉི་ཤུ་པ།
གཞོན་སོ་དཀར་ནས་རྒན་མགོ་དཀར་ལ་ཐུག་ཐུག་གི་བར་ཞགས་པ་འདི་བཏབ་ནས་
འགུགས་མ་ཐུབ་པ་མེད་པ་ལ། འདི་ལྟར་ཡོང་བ་ཁྱོད་ལ་ཡོན་ཏན་གྱི་རྣམ་པ་ཅི་ཡོད་
ཟེར་བ་ལ། བྱིས་པ་ན་རེ། ང་ལ་ཡོན་ཏན་གཞན་གང་ཡང་མེད་ཀྱང༌། སྙིང་ཐག་
པ་ནས་དཀོན་མཆོག་གསུམ་ལ་སྐྱབས་འགྲོ་བ་ཡིན་པས་དེའི་ཡོན་ཏན་བྱས་པས་མུ་
སྟེགས་ཀྱི་ཁྱོད་ཀྱིས་སྒྲ་སྙན་རིག་བྱེད་སོགས་ཅི་ཤེས་ཟེར། གཞན་གང་ཡང་མི་ཤེས་
བྱས་པས་མུ་སྟེགས་དེ་ཡ་མཚན་ནས། ནང་པའི་ཆོས་དེ་ངོ་མཚར་ཆེ་བ་ཞིག་ཡིན་
འདུག ང་རང་ཚོ་རིག་བྱེད་ཅུང་ཟད་མ་ཤེས་ན་ཡོན་ཏན་དེ་འདྲ་ཡོད་ན། དེ་ནི་
ཁྱད་པར་འཕགས་ངེས་སོ་སྙམ་ནས་ཁོ་རང་སློབ་མ་དང་བཅས་པ་ནང་པའི་བསྟན་པ་
ལ་ཞུགས་པ་ཡིན། ཕན་ཡོན་གཉིས་པ་སྡོམ་པ་ཐམས་ཅད་ཀྱི་རྟེན་དུ་འགྱུར་བ་ནི།
སྐྱབས་འགྲོས་མྱང་འདས་ཀྱི་བསམ་པ་བསྐྱེད་པ་དང་བརྟན་པར་བྱེད་ཅིང་། དེ་
ལས་ངེས་འབྱུང་གིས་དྲངས་པའི་སྡོམ་པ་རྣམ་དག་སྐྱེ་བ་ཡིན་པས་སྡོམ་པ་གང་ལེན་
ཀྱང་སྐྱབས་འགྲོ་རྩོམ་བྱེད་དུ་བྱས་ནས་ལེན་དགོས། འོ་ན་དགེ་བསྙེན་གྱི་སྡོམ་པ་
འབོགས་སྐབས་སྐྱབས་འགྲོའི་ཚིག་གསལ་བར་འདུག་ཀྱང༌། དགེ་སློང་གི་སྡོམ་པ་
ལེན་པའི་ཚེ་སྐྱབས་འགྲོའི་ཚིག་བརྗོད་དགོས་པ་མི་སྣང་བས་སྐྱབས་འགྲོ་རྩོམ་བྱེད་དུ་
ཇི་ལྟར་བྱེད་སྙམ་ན། དེ་ནི་དགེ་འདུན་ལ་གསོལ་བ་ལན་གསུམ་གྱི་བར་དུ་འདེབས་
དགོས་པས། དེའི་སྐབས་སྐྱབས་འགྲོ་རྩོམ་བྱེད་དུ་བྱེད་པ་ཡིན། ཕན་ཡོན་གསུམ་
པ་སྔོན་བསགས་པའི་ལས་ཀྱི་སྒྲིབ་པ་སྲབ་ཅིང་ཟད་པར་འགྱུར་པ་ནི། ལྷའི་བུ་ནོར་
བུ་དྲི་མ་མེད་པའི་འོད་ཅེས་པ་ཞིག་ལ་འཆི་ལྟས་ཕོག་ནས་ཕྱི་མ་གང་དུ་སྐྱེ་བ་བརྟག་
པས་ཤ་ཟ་མོ་ཕག་གི་གདོང་པ་ཅན་དུ་སྐྱེ་བར་རིག་གསུངས་ཏེ་བསླབ་བཏུས་ཀྱི་
གསུང་ཟིན་ལྟར་ན་ཕག་དངོས་ཡིན་པ་འདྲ་སྟེ་ཕག་ཀྱང་ཤ་ཟ་ཡིན་པས་སྐྱོན་མེད།
དོན་དུ་དེ་འདྲ་ཞིག་ཏུ་སྐྱེ་བ་ཤེས་ནས་ཤིན་ཏུ་འཇིགས་ཏེ་མྱ་ངན་ཁོ་ན་བྱེད་པ་ལ།
བརྒྱ་བྱིན་འོངས་ནས་མྱ་ངན་བྱེད་པ་ཅི་ཡིན་དྲིས་པ་ན། དེས་གནས་ཚུལ་བཤད་
267



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ནས་བརྒྱ་བྱིན་ཁྱོད་ཀྱིས་བདག་འཇིགས་པ་འདི་ལས་བསྐྱབ་ཏུ་གསོལ་བྱས་ པས།
བརྒྱ་བྱིན་གྱིས། བདག་ལ་དེ་ལས་སྐྱོབས་པའི་ནུས་པ་མེད་ཀྱང་། ཁྱོད་རང་དཀོན་
མཆོག་གསུམ་ལ་སྐྱབས་འགྲོ་འདི་ལྟར་བགྱིས་ཤིག་ཅེས་སྨྲས་པས། དེས་སྐྱབས་འགྲོ་
བཏོན་བཏོན་བ་ན་ཞག་བདུན་ནས་ཚེ་འཕོས་ཏེ་དགའ་ལྡན་གྱི་ལྷར་སྐྱེས། བརྒྱ་
བྱིན་གྱི་མངོན་ཤེས་འོག་ཏུ་འཇུག་པ་ཡིན་པས། དེ་གང་དུ་སྐྱེས་གནས་འོག་མ་
ཐམས་ཅད་ དུ་ བཙལ་ བཙལ་ ཡང་ མ་ རྙེད་ པར་ བཅོམ་ ལྡན་ འདས་ ལ་ཞུས་ པས།
བཅོམ་ལྡན་འདས་ཀྱིས་དེས་སྐྱབས་འགྲོ་བྱས་པ་ལ་བརྟེན་ནས་ཕག་ཏུ་སྐྱེ་འགྱུར་གྱི་
ལས་སྒྲིབ་ཟད། དེ་དག་དགའ་ལྡན་དུ་སྐྱེས་ཡོད་ཅེས་གསུངས་པ་ལྟར་ཡིན་སྙམ་དུ་
ངེས་ཤེས་བསྐྱེད། དེ་ལྟར་ལྷའི་བུ་དེ་དགའ་ལྡན་དུ་སྐྱེས་པ་ལ་བརྟེན་ནས་བརྒྱ་བྱིན་
གྱིས། གང་ དག་ སངས་ རྒྱས་ སྐྱབས་ དོང་ བ། ། དེ་ དག་ ངན་འགྲོར་ འགྲོ་ མི་
འགྱུར། ། མི་ཡིས་ལུས་ནི་སྤངས་ནས་སུ། ། དེ་དག་ལྷ་ཡི་ལུས་ཐོབ་བོ། ། དེ་
བཞིན་དུ། གང་དག་ཆོས་ལ་སྐྱབས་དོང་བ། ། ཞེས་པ་དང༌། གང་དག་དགེ་
འདུན་སྐྱབས་དོང་བ། ། ཞེས་སྔ་མ་ལྟར་སྦྱར་ནས་ཆེད་དུ་བརྗོད་པ་ནི་བརྒྱ་བྱིན་
གྱིས་སྨྲས་པ་ཙམ་ལས་དོན་དུ་སངས་རྒྱས་ཀྱིས་བྱིན་གྱིས་བརླབས་པའི་བཀའ་ཡིན་
ཞེས་གོང་མ་རྣམས་གསུང་། ཕན་ཡོན་བཞི་པ་བསོད་ནམས་རྒྱ་ཆེན་པོ་གསོག་པ་ནི།
ཕར་ཕྱིན་བསྡུས་པ་ལས། སྐྱབས་སོང་བསོད་ནམས་གཟུགས་ཡོད་ན། ། ཁམས་
གསུམ་འདི་ཡང་སྣོད་དུ་ཆུང་། ། རྒྱ་མཚོ་ཆེན་པོ་ཆུ་ཡི་གཏེར། ། ཕུལ་གྱིས་གཞལ་
བར་ག་ལ་ནུས། ། ཞེས་གསུངས་པ་ལྟར། དཀོན་མཆོག་ལ་སྐྱབས་སུ་སོང་བའི་
བསོད་ནམས་འདི་གཟུགས་ཅན་ཞིག་ཡིན་ན་ནམ་མཁའ་སྣོད་དུ་བྱས་ཀྱང་དེའི་ནང་
དུ་མི་ཤོང་བའི་ཚོད་ཡོད། རྒྱ་མཚོ་ཆེན་པོ་ཆུ་ཡི་གཏེར། ། ཕུལ་གྱིས་གཞལ་པར་ག་
ལ་ནུས། ། གསུངས་ཀྱང་། རྫུ་འཕྲུལ་གྱིས་གཞལ་ན་གཞལ་ནུས་པ་ཡང་ཡོང་།
དེར་མ་ཟད་རྫུ་འཕྲུལ་དང་ལྡན་པ་ཞིག་གིས། རི་རྒྱལ་ལྷུན་པོ་སྲང་ལ་གཞལ་ནུས་
268



ཉིན་ཉི་ཤུ་པ།
སྐྱབས་སུ་སོང་བའི་བསོད་ནམས་ཁོ་རང་གྲངས་མེད་ཡིན་པས་སངས་རྒྱས་ཀྱིས་ཀྱང་
གྲངས་མེད་གསུང་པ་མ་གཏོགས་གྲངས་འདི་ཙམ་ཞེས་ཁ་ཆོད་གཅོད་པར་མཛད་རྒྱུ་
མེད། འདི་ལ་ཁྱེའུ་སྣང་བྱེད་ཀྱི་ལོ་རྒྱུས་དྲན་དགོས་ཏེ། སངས་རྒྱས་ཞལ་བཞུགས་
པའི་དུས་ཁྱེའུ་སྣང་བྱེད་ཟེར་བའི་རྫ་མཁན་ཞིག་ཡོད་པ་ལ། དེའི་རྫ་ཉོ་མཁན་ཡང་
མི་རྙེད་ཅིང་། རྗེ་གང་བཟོས་མྱུར་དུ་ཆག་འགྲོ་བ་སོགས་བསོད་ནམས་དམན་པས་
ཅི་བྱས་ལམ་དུ་མ་སོང་བ་ན། སངས་རྒྱས་ལ་ཞུས་པས། སངས་རྒྱས་ཀྱིས་རེ་ཤིག་
ཁྱོད་རང་གི་ལས་སུ་བྱ་བ་རྫ་བཟོ་རྒྱུ་ཡང་གཞོག་ལ། རྒྱལ་བྱེད་ཚལ་དུ་ཕྱག་བདར་
གྱིས། དཀོན་མཆོག་གསུམ་ལ་སྐྱབས་འགྲོ་འདི་ལྟར་གྱིས་ཤིག་གསུངས། ཁོས་ཀྱང་
དེ་བཞིན་དུ་བྱས་པས་བསོད་ནམས་རྒྱས་ནས་ཕྱུག་པོར་སོང་སྟེ་སངས་རྒྱས་ཀྱི་དྲིན་
དྲན་ནས་ཉིན་ལྟར་སངས་རྒྱས་ལ་གདུགས་ཚོད་མ་ཆག་པར་ཕུལ་ཞིང་། སངས་
རྒྱས་ཉན་ཐོས་ཀྱི་དགེ་འདུན་དང་བཅས་པ་ལ་ན་བཟའ་དུས་གསུམ་གསུམ་ཕུལ་བའི་
སྦྱིན་བདག་གི་གཙོ་བོ་ཞིག་ཏུ་གྱུར་པ་ཡིན། ཕན་ཡོན་ལྔ་པ་ངན་འགྲོར་མི་ལྟུང་བ་ལ་
སྔར་གྱི་ཕག་གི་རྟོགས་བརྗོད་དྲན་པར་བྱ་ཞིང༌། ཕན་ཡོན་གསུམ་པ་ལ་དཔེ་གཞན་
དགོས་ན། རྒྱལ་པོ་མ་སྐྱེས་དགྲའི་ལོ་རྒྱུས་དྲན་པར་བྱ་སྟེ། རྒྱལ་པོ་དེས་རང་གི་ཕ་
གཟུགས་ཅན་སྙིང་པོ་དཀྲོངས་པ་སོགས་ལས་ངན་ཚབས་ཤིན་ཏུ་ཆེ་བ་ཤ་སྟག་བྱས་
པས། རྒྱལ་པོ་ལ་འབྲུམ་བུ་མེ་དཔལ་ནག་པོའི་ནད་བྱུང་ནས། མགོ་ལུས་ཐམས་
ཅད་དུ་ཐོར་པ་ཤར་པའི་ཚ་རྔམ་གྱིས་ཡུལ་གྱི་མི་རྣམས་ཀྱང་ཚད་དུག་ཚིག་པ་དང་།
རྣག་འཁོར་བའི་ཚེ་དྲི་ངན་པས་ཉེ་སྐོར་གྱི་མི་ཐམས་ཅད་མགོ་གཏུམ་ནས་འགྲོ་དགོས་
པ་བྱུང་བ་ན། རྒྱལ་པོ་སྡུག་བསྔལ་ཚབས་ཆེན་པོས་ཟིན་ནས། ཤཱཀྱའི་དགེ་སྦྱོང་
འདྲ་ཨེ་འདུག་ལྟོས་ཟེར་བ་ལ། འཕགས་པ་འཆར་ཀ་འདུག་བྱས་པས། འོ་ན་དེ་
སྐད་ཐོང་ཟེར་བ་ལ། འཆར་ཀ་གདན་དྲངས་པས། རྒྱལ་པོས་འཆར་ཀ་ལ།
སྡུག་བསྔལ་འདི་འདྲ་མྱོང་དགོས་པ་བྱུང་ཡང་། ད་དུང་ཤི་རྒྱུ་ནི་མི་འདུག་པས།
269



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཁྱོད་ཀྱིས་འདི་ལས་ཐར་བའི་ཐབས་བསྟན་དགོས་བྱས་པས། འཆར་ཀས་ཐབས་
གཞན་གང་ཡང་མེད། རྒྱལ་པོ་རང་གིས་ནུས་ན་སངས་རྒྱས་མཉན་ཡོད་དུ་བཞུགས་
ཡོད་པས། དེ་ལ་སྙིང་ཐག་པ་ནས་སྐྱབས་སུ་སོང་ནས་ཕྱག་གསུམ་འཚོལ་ཞིག་བྱས་
པས། རྒྱལ་ པོས། སངས་ རྒྱས་ ཡོད་ངེས་ ཡིན་ནམ་ཟེར་ བ་ ལ། འཆར་ ཀས།
སངས་རྒྱས་བཞུགས་ངེས། ད་ནང་ཡང་སངས་རྒྱས་མཇལ་ནས་ཡོང་པ་ཡིན་བྱས་
པས། རྒྱལ་པོ་དེ་དེ་སྔོན་སངས་རྒྱས་ལ་དགའ་བ་ཞིག་མིན་ཡང༌། འདི་དུས་འུ་ཐུག་
ནས། གཡོག་པོ་རྣམས་ལ་ཁོ་རང་ཡར་སློང་དུ་བཅུག་པ་ན། ལག་པ་སོགས་གང་
ནས་འཐེན་པ་དེ་ནས་ཤ་ཐམས་ཅད་བོལ་འགྲོ་བའི་སྡུག་བསྔལ་བྱུང་ཡང༌། སངས་
རྒྱས་ཁོ་ན་ཡིད་ལ་དྲན་བཞིན་དུ་སྡུག་བསྔལ་བཟོད་པར་བྱས་ནས། ཡར་ལངས་ཏེ་
ཁ་མཉན་ཡོད་དུ་བལྟས་ནས་ཕྱག་གསུམ་བཙལ་བས། སྔོན་བསགས་པའི་ལས་ངན་
དེ་དག་ཐམས་ཅད་དག་ནས་ནད་ལས་གྲོལ་ཏེ་དགྲ་བཅོམ་ཐོབ་པ་ཡིན། ཕན་ཡོན་
དྲུག་པ་མི་དང་མི་མ་ཡིན་གྱི་བར་ཆད་ཀྱིས་མི་ཚུགས་པ་ལ། མིའི་བར་ཆད་ཀྱིས་མི་
ཚུགས་པ་ནི་སྒུར་ཆུང་ལྟ་བུ་སྟེ། སྔོན་རྒྱ་གར་དུ་ཡུལ་གྱི་ཕུར་ཁྱིམ་བདག་ཕོ་མོ་གཉིས་
ཡོད་པ་ལས། སྐབས་ཤིག་ཡུལ་དེའི་མདར་ལྟད་མོ་ཆེན་པོ་བྱུང་བ་ན། ཁྱིམ་བདག་
དེས་ལྟད་མོ་ལ་ཕྱིན། བུད་མེད་དེས་བསྡད་པའི་དུས་དུ་ཁྱིམ་བདག་སྒུར་ཆུང་ཟེར་
བའི་ཚེམ་བུ་བ་ཞིག་ཡོད་པ་བུད་མེད་དེས་སྐད་བཏང་ནས་གོས་ཧྲུལ་འདྲ་ཚེམ་དུ་
བཅུག་ཅིང༌། བུད་མེད་སྒུར་ཆུང་ལ་ཆགས་པའི་དབང་གིས་ཁོང་གཉིས་དགའ་
མགུར་སྤྱོད། དེ་ནས་ལྟད་མོར་ཕྱིན་པའི་ཁྱིམ་བདག་དེ་ལོག་ཡོང་པ་མཐོང་བ་ན།
རྒྱ་གར་ཁྲིམས་དམ་པས་དེ་གཉིས་ཤིན་ཏུ་འཇིགས་ཏེ། མཛོད་ཀྱི་ནང་དུ་གཟེབ་ཀྱི་
སྤྲོག་མ་ཞིག་གི་ནང་དུ་སྒུར་ཆུང་བཅུག འབྲེང་པས་དམ་དུ་བཅིངས་ནས་བཞག་
པས། དེ་ནུབ་རྐུན་མ་ཡོང་སྟེ་མཛོད་ཀྱི་ནང་ཐམས་ཅད་དུ་བལྟས་ནས། སྒུར་ཆུང་
ཡོད་པའི་གཟེབ་དེ་ལྗི་བར་བྱུང་བ་ན། འདི་རིན་པོ་ཆེ་ཡིན་སྙམ་ནས་ཁྱེར་བ་ལ།
270



ཉིན་ཉི་ཤུ་པ།
སྒུར་ཆུང་ཁྱིམ་བདག་གིས་ཤེས་དོགས་ནས་སྐད་ཡང་འདོན་མ་ནུས། དེ་ནས་ཕྱི་
རོལ་དུ་འགྲོ་སྐབས་སྒུར་ཆུང་ཆབ་གསང་ཤོར་བ་གཟེབ་ཀྱི་གསེབ་ནས་ཕྱིར་བྱུང་བ་ན།
རྐུན་མ་རྣམས་ནི་འདི་ཁྱེར་རྒྱུ་བྱུང་བ་ཡག་པོ་བྱུང་འདིའི་ནང་དུ་ནོར་བུ་ཆུ་ཤེལ་ཡོད་
ངེས་ཏེ་གཟེབ་ལ་ཟླ་འོད་ཕོག་པས་ཆུ་བྱུང་བ་ཡིན་འདུག་ཟེར། དེ་ནས་རྐུན་མ་
རྣམས་ཀྱིས་ལུང་སྟོང་ཞིག་ཏུ་གཟེབ་ཁ་ཕྱེ་བས་སྒུར་ཆུང་དོན་པ་ན་དེ་རྣམས་ཚིག་པ་
ཟས་ནས་ཁྱོད་མི་ཡིན་ན་ངེད་ཚོ་མཛོད་དུ་ཡོད་སྐབས་གང་ཁྱེར་ཀྱང་ཆོག་པ་ཡོད་པ་
ལ། ཁྱོད་ཀྱིས་གང་ཡང་མི་ཟེར་བ་ཟེར་ནས་ཁོ་གསོད་དགོས་ཟེར་བར། འབྲོས་པ་
ལ་ནི་ལུས་སྒུར་པོར་སོང་བས་བྲོས་མི་ནུས། ཅི་དྲག་ལ་ཐུག་ནས་སྐྱབས་འགྲོ་ཁོ་ན་
བྱས་པས་ནམ་མཁའ་ནས་འདི་མ་གསོད་ཅིག་ཟེར་བའི་སྒྲ་ཅིག་བྱུང་བ་ན་ཐམས་ཅད་
ཐེ་ཚོམ་མེར་ཡོད་ པའི་ ངང་ནས། རྐུན་མ་དེ་རྣམས་མུ་སྟེགས་མཆོད་གནས་ བུ
འཛིན་པ་ཡིན་པས་འདི་བསད་ནས་དབང་ཕྱུག་ཆེན་པོ་ལ་མཆོད་སྦྱིན་བྱེད་ཟེར་པ་ལ།
ཁོས་ད་དུང་སྐྱབས་འགྲོ་བྱས་པས། སངས་རྒྱས་ཐུགས་རྗེ་ཅན་དེ་ཉིད་དབང་ཕྱུག་
ཆེན་པོའི་གཟུགས་ཀྱི་རྣམ་པ་ཅན་དུ་བྱོན་ནས། རྐུན་མ་དེ་རྣམས་ལ་ད་རེས་འདི་
བསད་ནས་ང་ལ་བྱིན་པ་ལས་མ་བསད་པར་བྱིན་ན་ང་དགའ་བས་མ་བསད་པར་
བྱིན་ཅིག་གསུངས་པས་སྒུར་ཆུང་འཇིགས་པ་དེ་ལས་ཐར་བ་ཡིན། འདི་ཡང་སྐྱབས་
འགྲོའི་ཚིག་འདོན་པ་ཙམ་ལ་གོ་མི་རུང་སྟེ། སྒྲོལ་མ་འདོན་པ་ཡང་སྐྱབས་འགྲོ་ཡིན་
ཏེ་རྗེ་བཙུན་སྒྲོལ་མ་ལ་སྐྱབས་སུ་འགྲོ་བ་ཡིན་ཅིང་ཁོང་གིས་སྐྱོབས་པ་ཡང་ཡིན། མི་
མ་ཡིན་པའི་བར་ཆད་ཀྱིས་མི་ཚུགས་པ་ཡང་། སྔོན་དེད་དཔོན་བྱམས་པའི་སྟོབས་
ཞེས་བྱ་བ་ཚོང་པ་མང་པོ་དང་བཅས་རྒྱ་མཚོར་ནོར་བུ་ལེན་དུ་ཕྱིན་པ་ན། མི་མཐུན་
པའི་རླུང་ཆེན་པོ་ཞིག་ལངས་ནས་གྲུ་གཟིངས་དེད་པའི་གདོང་དུ་ཆུ་སྲིན་མ་ཀ་ར་
ཆེན་པོ་ཞིག་ཁ་གདངས་ནས་འོངས་པ་ན། ཚོང་པ་རྣམས་སྐྲག་ནས་རི་དང་ལྗོན་
ཤིང་ཚངས་པ་བརྒྱ་བྱིན་སོགས་སྣ་ཚོགས་ལ་སྐྱབས་འགྲོ་བར་བྱེད་པ་ན། བྱམས་
271



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
པའི་སྟོབས་གྱིས་ཁྱོད་རང་རྣམས་ངའི་རྗེས་སུ་བཟླས་ནས་ཐོན་ཅིག་བྱས་ནས་སྐྱབས་
འགྲོ་གསུངས་པས་
ས་པས་ཆུ་སྲིན་དེ་མ་རྐན་སྐེར་དུ་སོང་བ་ན། ཚོང་པ་ཐམས་ཅད་ཀྱིས་
ཤུགས་དྲག་པོས་སྐྱབས་འགྲོ་བཏོན་པས་ཆུ་སྲིན་དེ་ཚེ་འཕོས་ཏེ་སྐྱབས་འགྲོ་ཐོས་
བཞིན་དུ་ཤི་བའི་དབང་གིས་སུམ་ཅུ་རྩ་གསུམ་གྱི་ལྷར་སྐྱེས་ཤིང་། ཚོང་པ་རྣམས་
ཀྱང་འཇིགས་པ་ལས་ཐར་བ་ཡིན། ཕན་ཡོན་བདུན་པ་ཅི་བསམ་པ་ཐམས་ཅད་
འགྲུབ་པ་ནི། སྤྱིར་བྱ་བ་གང་བྱེད་ཀྱང་དཀོན་མཆོག་ལ་གསོལ་བ་བཏབ་ནས་སྒྲུབ་
ན་དཀའ་ལས་མེད་པར་བདེ་བླག་དུ་འགྲུབ་པ་ཡིན་ཏེ། སྔོན་རྭ་སྒྲེང་གི་བཤགས་
མཁན་ཞིག་གིས། ས་ཆ་སོགས་ཀྱི་དོན་དུ་ཁ་མཆུ་བྱེད་དགོས་བྱུང་བ་ན། འབྲོམ་
རིན་པོ་ཆེའི་སྐུ་མདུན་དུ་མཆོད་མེ་རེ་ཕུལ་ནས་བྱེད་པ་ལ། འབྲོམ་ཞལ་རས་དགྱེས་
ཉམས་དང་ལྡན་པ་འདུག་ན་ཁ་མཆུ་བྱས་པས་ཁོས་ཐོབ་ཡོང་བ་ཡིན། ཞལ་ཅུང་མི་
དགྱེས་པའི་ཉམས་ཡོད་ན་ཁོ་ཁ་མཆུ་ལ་མི་འགྲོ་བ་ཡིན། དེ་ཚོ་ནི་ཚེ་འདིའི་བསམ་པ་
འགྲུབ་པ་ཙམ་ཡིན་པ། འདིར་ནི་ཆོས་ལྡན་གྱི་བྱ་བ་གང་བྱེད་ཀྱང་། དཀོན་མཆོག་
ལ་གསོལ་བ་བཏབ་ནས་བྱས་ན་བདེ་བླག་ཏུ་འགྲུབ་ཅིང༌། དེ་ཡང་མཐའ་བཟང་བ་
ཆོས་བཞིན་དུ་འགྲུབ་པ་ལ་གོ་དགོས། དེ་ཡང་བོད་འདིར་སྔོན་སངས་རྒྱས་ཀྱི་
བསྟན་པ་མ་དར་བའི་སྔ་རོལ་དུ་རང་སངས་རྒྱས་གསུམ་བྱོན་ནས་སྐྱབས་འགྲོ་ཁོ་ན་
མཛད་ཅིང༌། བསྟན་པ་དར་བའི་རྟེན་འབྲེལ་སྒྲིགས་པར་མཛད། སོ་སོས་རྫུ་
འཕྲུལ་སྟོན་བཞེད་ནས་མཛུབ་མོས་རི་འབིགས་ཞེས་པས་ཁོ་རང་བཞུགས་པའི་རི་
རྣམས་ལ་ཕྱག་མཛུབ་ཀྱིས་བུག་པ་འབིགས་པར་མཛད་པས་སྐྱེ་བོ་རྣམས་ཡ་མཚན་
ནས་ཅི་ཡིན་ཞུས་པས། ངས་སངས་རྒྱས་ལ་སྐྱབས་འགྲོ་བྱས་པའི་མཐུ་ཡིན་གསུངས།
རྦབ་སོ་འཛིན་ཞེས་པས་རྦབ་ཆེན་པོ་འགྲིལ་ཡོང་བ་སོས་འཛིན་པར་མཛད་པ་ཅི་ཡིན་
ཞུས་པས། ཆོས་ལ་སྐྱབས་འགྲོ་བྱས་པའི་མཐུ་ཡིན་གསུངས། དཔུང་པ་རི་འགུལ་
ཞེས་པས། དཔུང་པས་རི་ལ་སྒུལ་སྐྱོད་མཛད་པ་ཅི་ཡིན་ཞུས་པར་དགེ་འདུན་ལ་
272



ཉིན་ཉི་ཤུ་པ།
སྐྱབས་འགྲོ་བྱས་པའི་མཐུ་ཡིན་གསུངས། དེ་ལྟར་སངས་རྒྱས་ཀྱི་བསྟན་པ་མ་དར་
བའི་ཡུལ་དུ་བསྟན་པ་དར་བ་ཡང་སྐྱབས་འགྲོ་བྱས་ནས་འགྲུབ་ན། དོན་གཞན་
འགྲུབ་མི་འགྲུབ་ཀྱི་སྐད་ཆ་ལབ་རྒྱུ་མི་འདུག ཕན་ཡོན་བརྒྱད་པ་མྱུར་དུ་འཚང་རྒྱ་
བ་ནི། སྐྱབས་འགྲོ་རྣམ་དག་བྱུང་ན་སྐྱབས་གསུམ་ལ་མངོན་འདོད་ཀྱི་དད་པ་དང་།
དེ་ལ་བརྟེན་ནས་བདེན་བཞི་དང་ལས་འབྲས་ལ་དད་པའི་དད་པ་སྐྱེས་ནས། མི་
ཁོམ་པའི་རྟེན་དུ་མི་སྐྱེ་བར་དལ་བ་ཁྱད་པར་ཅན་རྙེད་ལ། དེའི་ཚེ་ཡང་ལམ་སྟོན་
བཤེས་གཉེན་དམ་པ་དང་མཇལ་ནས། དེས་བསྟན་པའི་ལམ་ཕྱིན་ཅི་མ་ལོག་པ་ལ་
བསླབ་སྟེ་མྱུར་དུ་སངས་རྒྱ་བར་འགྱུར། དེའི་ཕྱིར་དེ་ལྟ་བུའི་ཕན་ཡོན་དྲན་པས་
ཉིན་ལན་གསུམ་མཚན་ལན་གསུམ་དུ་སྐྱབས་འགྲོ་བྱེད་དགོས་ལ། དེ་ཡང་ཐུན་དྲུག་
རྣལ་འབྱོར་མ་ཆག་བར་གནང་མཁན་ཚོ་ལ་དེ་ཁས་འཐུས་ཤིང་། དེ་མིན་ཀྱང་
ཞོགས་པ་ཡན་ལག་བདུན་པ་མཎྜལ་ཚིགས་བཅད་གཅིག་གིས་སྣ་དྲངས་ཏེ་སངས་
རྒྱས་ཆོས་ཚོགས་མ་ལན་གསུམ་གྱི་སྒོ་ནས་སྐྱབས་འགྲོ་སེམས་བསྐྱེད་ཚད་མེད་དང་
བཅས་པ་མ་ཆག་པར་མཛད་དགོས། ཐུན་མོང་གི་བསླབ་བྱ་དྲུག་པ་ནི། ཕྱོགས་
བཅུ་མུན་སེལ་གྱི་ཁུངས་ལ་བརྟེན་ནས་ཕྱོགས་གར་འགྲོ་ཡང་ཕྱོགས་དེའི་དེ་བཞིན་
གཤེགས་པ་ལ་སྐྱབས་སུ་འགྲོ་དགོས་པའི་བསླབ་བྱ་ཞིག་བསྟན་རིམ་གོང་མ་འགའ་
ཞིག་ཏུ་དེ་ལྟར་བྱས་ན་ཕུན་སུམ་ཚོགས་ཤིང་། མ་བྱས་ཀྱང་ཉེས་པ་མེད་པ་རྗེ་རིན་པོ་
ཆེའི་དགོངས་པ་ཡིན། བསླབ་བྱ་དྲུག་པ་དངོས་ནི། སྲོག་གམ་བཞད་གད་ཀྱི་ཕྱིར་
ང་དཀོན་མཆོག་བློས་མི་གཏོང་བ་སྟེ། སྔོན་ཇོ་བོ་བོད་དུ་བཞུགས་པའི་ཚེ་རྒྱ་གར་
ནས་ཨ་ཙ་རྱ་གཉིས་འོངས་པ་ན། ཇོ་བོས་མཚན་མོ་ཡེ་མ་གཟིམ་པར་གསུང་བགྲོས་
ཁོ་ན་མཛད་ཀྱིན་བཞུགས་པས། འབྲོམ་གྱི་སང་ཞོགས་གསོལ་ཇ་ཞུ་བར་ཕེབས་
སྐབས། ཇོ་བོ་ལ། མདངས་གསུང་བགྲོས་དེ་ཙམ་མཛད་ནས་དོན་ཡོད་པ་
པ་ཅི་བྱུང་
ཞུས་པས། གཞན་གང་ཡང་མ་བྱུང་། རྒྱ་གར་ལྷོ་ཕྱོགས་ཀྱི་རྒྱལ་པོ་ཞིག་གིས་དོན་
ཡང་ད
273



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཆེན་པོ་བྱས་འདུག་གསུང༌། ཅི་ལགས་ཞུས་པས། རྒྱལ་པོ་དེ་གར་ལོག་གི་རྒྱལ་པོས་
བཟུང་ནས། ཁྱོད་ཀྱིས་དཀོན་མཆོག་བློས་མི་གཏོང་ན་གསོད་བྱས་ཀྱང་། དེས་
དཀོན་མཆོག་བློས་མ་བཏང་བར་དེ་བསད་པ་ཡིན་འདུག་པས། དེ་ཙམ་དེ་ཞིང་
ཁམས་རྣམ་པར་དག་པ་ཞིག་ཏུ་སྐྱེས་ནས་མཐུ་ཆེན་བྱང་ཆུབ་སེམས་དཔའ་ཞིག་ཏུ་
གྱུར་ཡོད་འགྲོ་གསུངས། དེ་ལྟར་སྲོག་གི་ཕྱིར་ཡང་སྐྱབས་འགྲོ་བློས་གཏོང་མི་རུང་
ན། ཇ་སུད་མར་སུད་སོགས་འདོད་པ་ཁ་གང་གི་དོན་དུ་དཀོན་མཆོག་སྤོང་བ་ཁ་ལ་
བཏགས་བཏགས་པར་སྡོད་པ་ནི་སྡོམ་པ་གཏན་ནས་མེད་པའི་རྟགས་ཡིན་པས་དེ་
འདྲ་རྣམ་པ་ཐམས་ཅད་དུ་བྱེད་མི་རུང༌། གཞན་ཡང་རྒྱལ་པོ་གཉིས་ཡོད་པ་ལས།
ཅིག་ཤོས་ཀྱིས་དཀོན་མཆོག་བློས་མི་གཏོང་ན་དམག་འདྲེན་ཟེར་བ་ལ། དེ་ལྟར་མ་
བྱེད་བྱས་ཀྱང་མ་ཉན་པ་ན་རྒྱལ་པོས་ཆུ་ཆེན་པོ་ལ་དམག་ཡོང་ས་མེད་པ་ཞིག་བཟོས་
ནས། གཞན་ཐབས་ཅི་ཡང་མ་བྱས་པར་སྐྱབས་འགྲོ་བྱེད་ཅིང་བསྡད་པས། ཕ་
རོལ་གྱི་དམག་གིས་གྲུ་གཟིངས་བཏང་ནས་ཡོང་པར་གྲུ་གཟིངས་ཞིག་ནས་སྲིན་མོ་
སོར་མོ་གསུམ་པའི་གླིང་དུ་ཆུད་ཅིང་རྒྱལ་པོ་དེ་ལ་གནོད་པ་གང་ཡང་མ་བྱུང་བ་ཡིན་
གསུངས། བསླབ་བྱ་དེ་རྣམས་ལས་སྲོག་གི་ཕྱིར་དཀོན་མཆོག་བཏང་ན་སྐྱབས་
འགྲོའི་སྡོམ་པ་གཏོང་བར་འགྱུར་ཞིང༌། སྐྱབས་ལ་གཉིས་འཛིན་བྱེད་ན་ཡང་དཀོན་
མཆོག་ལ་ཡིད་མ་ཆེས་པ་ཡིན་པས་སྐྱབས་འགྲོ་གཏོང་། གཞན་རྣམས་ཀྱིས་བསླབ་
བྱ་དང་འགལ་བའི་ཉེས་པ་འབྱུང་བ་ལས་སྐྱབས་འགྲོ་གཏོང་བ་མིན་གསུངས། དེ་
ལྟར་ན་སྐྱབས་སུ་འགྲོ་བ་ནི་སངས་རྒྱས་ཀྱི་བསྟན་པ་ལ་འཇུག་པའི་སྒོ་ཆེན་པོ་ཡིན་
ཞིང༌། ཞེས་སོགས་ཀྱི་སྐབས་སུ། དོན་བསྡུས་ནས་སྐྱབས་འགྲོ་ལ་ཕན་ཡོན་ཆེན་པོ་
གསུམ་གསུངས་ཏེ། བསྟན་པ་ལ་འཇུག་པའི་སྒོ་ཆེན་པོ་ཡིན་པ། ཕྱི་ནང་གི་བར་
ཆད་ཀྱིས་མི་བརྫི་བ། ཡོན་ཏན་གྱི་ཁྱད་པར་གོང་ནས་གོང་དུ་འཕེལ་བ་གསུམ་
གསུངས་སོ་ཞེས་བཀའ་སྩལ།། །།
274



ཉིན་ཉེར་གཅིག་པ།
ཆོས་ཀྱི་རྒྱལ་པོ་ཙོང་ཁ་པ་ཆེན་པོས། ལན་ཅིག་རྙེད་པའི་དལ་བའི་རྟེན་
པ་འདི། ། ཤིན་ཏུ་རྙེད་དཀའ་དོན་ཆེར་ཤེས་གྱུར་ནས། ། ཉིན་མཚན་ཀུན་ཏུ་
སྙིང་པོ་ལེན་པའི་བློ། ། རྒྱུན་ཆད་མེད་པར་སྐྱེ་བར་བྱིན་གྱིས་རློབས། ། ཞེས་པའི་
ལུང་འདྲེན་དང་བཅས་སྔོན་འགྲོའི་གསུང་བཤད་སྤྱི་དང་ཁྱད་པར་སྐྱབས་འགྲོ་རྩོམ་
བྱེད་དུ་བྱས་ནས་ལས་འབྲས་ལ་བླང་དོར་བྱ་དགོས། དེ་ཡང་སྲིད་པ་ལ་སྐྱོ་བ་མེད་ན།
འདོད་པ་ལ་སྲེད་པ་གོང་འཕེལ་དུ་སོང་ནས་ངན་སོང་ལ་སྐྲག་པ་མི་སྐྱེ། དེ་ལ་བརྟེན་
ནས་དཀོན་མཆོག་ལ་སྐྱབས་སུ་མི་བསྟེན། དེ་ལྟར་མ་བསྟེན་ན་ཁས་བླངས་ཇི་ལྟར་
མང་ཡང་བསྟན་པའི་སྒོ་ནང་དུ་མ་ཚུད་པ་ཡིན་ཏེ། དགེ་བཤེས་པོ་ཏོ་བས། སྲིད་ལ་
མི་སྐྱོ་འདོད་ལ་སྲེད་འཕེལ་བས། ། ངན་སོང་མི་སྐྲག་སྐྱབས་ལ་མི་བསྟེན་ན། །
ཁས་བླངས་མང་ཡང་བསྟན་པའི་སྒོར་མ་ཚུད། ། ཁྱི་ལ་ཟན་བྱིན་ཁྱུར་མིད་བྱེད་དང་
འདྲ། ། ཞེས་གསུངས་པ་ལྟར་ཡིན་ཞིང་། དེར་མ་ཟད་དགེ་བཤེས་དེས། དེང་
སང་གི་དུས་སུ་དགེ་སློང་ མང་ཡང་། བསྟན་པའི་སྒོར་མ་ཚུད་ པ་ མང་། ཞེས་
གསུངས་པ་ ལྟར་ ཡིན་ ལ། དེ་ ཡང་ སྐྱབས་ བྱེད་ དངོས་ ནི་ ཆོས་ ཡིན་ གསུངས།
གཉིས་པ་ལ་གསུམ། ལས་འབྲས་སྤྱིར་བསམ་པ་དང་། ཞེས་སོགས་ཀྱི་སྐབས་སུ་ས་
བཅད་འདི་དག་བཤད་པའི་ཚེ་དགོས་ལ། ཉམས་སུ་ལེན་པའི་ཚེ་མི་དགོས་པ་མིན་
པར་ཉམས་ལེན་གྱི་སྐབས་ངེས་པར་དགོས་ཤིང༌། དེ་ཡང་ཐུགས་རབ་བཟང་བ་
རྣམས་ཀྱིས་ས་བཅད་ཁོ་ནའི་སྟེང་ནས་ཐུན་སྐྱོང༌། དེ་ལྟར་མིན་པ་རྣམས་ཀྱིས་ཀྱང་
ས་བཅད་གཏོར་ན་ཉམས་ལེན་གྱི་ཚེ་ལམ་གྱི་གོ་རིམ་ཐམས་ཅད་འཐོར་
ཐོར་ནས་འགྲོ་བས་
ས་བཅད་ངེས་ངེས་མཛད་དགོས། འདིའི་ལས་འབྲས་སྤྱིར་བསམ་པ་དང༌། བྱེ་
275



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བྲག་ཏུ་བསམ་པ་གཉིས་ཐུན་སྐྱོང་བའི་ཚེ་བསམ་པ་ཡིན་ལ། བསམས་ནས་འཇུག་
ལྡོག་བྱ་ཚུལ་ནི་ཐུན་མཚམས་སུ་ལག་ལེན་དུ་འགེལ་རྒྱུ་ཡིན། དེ་ཡང་མདོར་ན་རང་
གི་ཚེ་ཧྲིལ་པོའི་བྱེད་སྤྱོད་ཐམས་ཅད་ཉིན་ཞག་གཅིག་གི་བྱེད་སྤྱོད་དུ་འདུ། དེ་ཡང་
བསམ་པ་དང་སྤྱོད་ལམ་གཉིས་སུ་འདུ་བས་འདིའི་ས་བཅད་དང་པོ་གཉིས་ཀྱི་བསམ་
པའི་སྐབས། ལས་འབྲས་ལ་བསམ་པའི་ཚུལ་དང་། གསུམ་པས་སྤྱོད་ལམ་ཐམས་
ཅད་དུ་ལས་འབྲས་ལ་འཇུག་ལྡོག་བྱ་ཚུལ་བསྟན་པས་ཚེ་ཧྲིལ་པོའི་དགེ་སྦྱོར་ཐམས་
ཅད་ས་བཅད་གསུམ་པོ་འདིའི་ཁོངས་སུ་བསྡུས་ནས་བསྟན་པ་ཡིན། དེ་ཡང་ལས་
འབྲས་ནི་ཤིན་ཏུ་ལྐོག་གྱུར་ཡིན་པས། དེ་ལ་སོ་སྐྱེའི་བློས་ངེས་ཤེས་སྐྱེ་དཀའ་བས་
ཡིད་ཆེས་རྗེས་དཔག་ལ་བརྟེན་ནས་སྒྲུབ་དགོས་ལ། སྒྲུབ་ཚུལ་ཡང་། སྦྱིན་པས་
ལོངས་སྤྱོད་ཁྲིམས་ཀྱིས་བདེ། ། ཞེས་པའི་ལུང་ཆོས་ཅན། ཁྱོད་རང་གི་བསྟན་བྱའི་
དོན་ལ་མི་བསླུ་བ་ཡིན་ཏེ། དཔྱད་གསུམ་གྱིས་དག་པའི་ལུང་ཡིན་པའི་ཕྱིར། ཞེས་
པའི་རིག་པ་ལ་སྦྱངས་པའི་དགོས་པ་ཡིན་པས་འདི་ཚོ་དྲན་དགོས། རང་གི་བསྟན་
བྱའི་དོན་ལ་མི་བསླུ་བ་ཡིན་ཚུལ་ཡང༌། རང་གི་གཞལ་བྱ་མངོན་གྱུར་ལ་མངོན་སུམ་
གྱིས་མི་གནོད། ལྐོག་གྱུར་ལ་རྗེས་དཔག་གིས་མི་གནོད། ཤིན་ཏུ་ལྐོག་གྱུར་ལ་ཡིད་
ཆེས་རྗེས་དཔག་གིས་མི་གནོད་པའི་ཕྱིར་ཞེས་འགོད་ཅིང་། དེའི་ནང་ནས་ད་ལན་
ཕྱི་མ་འདི་དགོས་པས་དེ་འདྲའི་གཞལ་བྱ་ཤིན་ཏུ་ལྐོག་གྱུར་ལ་ཡིད་ཆེས་རྗེས་དཔག་
གིས་མི་གནོད་ཚུལ་ནི་ལུང་ཚད་མས་མི་གནོད་པ་དགོས། དེའི་ཚུལ་ཡང་དཔེར་ན།
སྦྱིན་པ་ལས་ལོངས་སྤྱོད་འབྱུང་བ་དང༌། ཚུལ་ཁྲིམས་ཀྱིས་བདེ་འགྲོ་ཐོབ་པར་ལུང་
འདིར་གསུངས་ཀྱང༌། ལུང་གཞན་དུ་སྦྱིན་ པ་ལས་བཀྲེན་པར་ འགྱུར་བ་དང་།
ཚུལ་ཁྲིམས་ཀྱིས་ངན་འགྲོར་འགྲོ་བར་གསུངས་ཡོད་ན། ལུང་ཕྱི་མའི་དོན་ངེས་པའི་
ཚད་མ་དེས་ལུང་དང་པོའི་དོན་ལ་གནོད་ཀྱང་། དེ་ལྟར་གསུངས་པ་གཏན་ནས་
མེད་ཐག་ཆོད་སྙམ་དུ་བསམས། དེ་ནས་སྤྱིར་བསམ་པ་ལ་ཡང་། སྤྱིར་བསམ་པ་
276



ཉིན་ཉེར་གཅིག་པ།།
དངོས་དང་། སོ་སོར་ཕྱེ་སྟེ་བསམ་པ་གཉིས་ཡོད་པའི་དང་པོ་སྤྱིར་བསམ་པ་དངོས་
ལ་བཞི་གསུང་ཏེ། བཞི་པོ་དེ་ནི་དགེ་མི་དགེའི་ལས་ཐམས་ཅད་ལ་སྤྱི་ཁྱབ་ཏུ་ཡོད་
པའི་ཁྱད་ཆོས་ཡིན། འོ་ན་ལས་ངེས་པ་རྣམ་སྨིན་འབྱིན་ངེས་མ་ཡིན་པ་ལ་མེད་སྙམ་
ན། དེ་ཡང་གཉེན་པོས་མ་བཅོམ་ན་རྣམ་སྨིན་འབྱིན་ངེས་ཡིན་པས་ཁྱད་ཆོས་དེ་
བཞི་ཆར་ཚང་བ་ཡིན། སྤྱིར་བསམ་པ་འདི་ལ་ནན་ཏན་བྱས་ནས་ངེས་ཤེས་རྙེད་ན།
དཔེར་ན། ཚོང་པ་གཅིག་ལ་བྲེ་ཞིག་ཡོད་ན་ཕར་ཚོང་བ་ཡང་དེ་ལ་བརྟེན་ནས་བྱེད།
ཚུར་ཉོ་བའི་ཚེ་ཡང་བྲེ་དེའི་ཆེ་ཆུང་སོགས་ལ་ངེས་ཤེས་རྙེད་པའི་དབང་གིས་ཚོད་
ཐིག་པོ་བྱས་ནས་ཉོས་ཆོག་པ་ལྟར། འདི་ལ་ངེས་ཤེས་རྙེད་པས་ལས་འབྲས་བྱེ་བྲག་
པ་ལ་ངེས་ཤེས་སྐྱེས་ནས་འཇུག་ལྡོག་བྱེད་སླ་བ་ཡིན། ལས་འབྲས་འདི་ལ་ནི་སངས་
རྒྱས་རང་ཉིད་ཀྱིས་ཀྱང་ནན་ཏན་ཆེ་བར་མཛད་ནས་ལས་འབྲས་བསམ་པ་ལ་རྒྱལ་བ་
དགྱེས་པའི་ལམ་བཟང་ཞེས་མདོ་ལས་བསྔགས་ཤིང་། རྗེ་རིན་པོ་ཆེས་ཀྱང་དེ་ལྟར་
གསུངས། དེའི་རྒྱུ་མཚན་ཡང་ཆོས་བྱས་ན་རྒྱལ་བ་དགྱེས། མ་བྱས་ན་རྒྱལ་བ་མི་
དགྱེས་པ་ཡིན་ལ། ཆོས་བྱས་མ་བྱས་ཀྱང་ལས་འབྲས་བསམས་མ་བསམས་འདི་ག་
ཡིན། དེའི་དང་པོ་ལས་ངེས་པའི་ཚུལ་དང་། ལས་འཕེལ་ཆེ་བ་གཉིས་ཀྱི་སྐབས་སུ་
སྒྲུབ་པ་གཉིས་དང༌། མ་བྱས་པ་དང་མི་ཕྲད་པ་དང་། བྱས་པ་ཆུད་མི་ཟ་བ་གཉིས་
ཀྱིས་དགག་པ་གཉིས་བསྟན་པ་ཡིན། དང་པོ་སྒྲུབ་པ་གཉིས་ནི། ལས་མང་ཡང་
འབྲས་བུ་མ་འདྲེས་པར་སྒྲུབ་པ་དང་། ལས་ཉུང་བའམ་ཆུང་ཡང་ཁྱད་དུ་མི་གསོད་
པར་སྒྲུབ་པ་གཉིས་ཡིན། དགག་པ་གཉིས་ནི། ལས་མ་བྱས་ཀྱང་འབྲས་བུ་འདོད་
པ་དགག་པ་དང་། ལས་བྱས་ཀྱང་འབྲས་བུ་མི་འདོད་པ་དགག་པ་གཉིས་ཏེ། བཞི་
ཡོད་པའི་དང་པོ་ལས་ངེས་པ་ཡིན། སྔོན་དགྲ་བཅོམ་པ་གྲགས་པ་ཞེས་པ་ཕྱག་ལ་
སྐྱོན་ཡོད་པས་བར་བར་དུ་ཕྱག་ལ་བསྙུང་ཟུག་ཆེན་པོ་ཡོང་བ་ཞིག་ཡོད་པ་ཡང་།
འཁྲུངས་རབས་སྔོན་མ་ཞིག་ཏུ་བུད་མེད་ཞིག་ལ་ཆགས་སེམས་ཀྱིས་རེག་ཙམ་བྱས་
277



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
པའི་རྣམ་སྨིན་ཡིན་གསུངས། དེ་ཡང་ཐལ་ཟློག་སོགས་རྩོད་པ་མཛད་པ་རྣམས་ཀྱིས་
མུ་སྟེགས་ཀྱིས་སྤྱི་གཙོ་བོ་ལས་འཇིག་རྟེན་འབྱུང་བར་འདོད་པ་དང༌། དབང་ཕྱུག་
སོགས་ཀྱི་བློའི་གཡོ་བ་སྔོན་དུ་བཏང་ནས་བྱེད་པར་འདོད་པ་ཡོད་པ་དེ་དག་ཤེས་
པར་བྱས་ལ། ཁས་ལེན་དེ་དག་ལ་སྙིང་པོ་མེད་པའི་ཚུལ་ཤེས་པར་བྱེད་དགོས། མུ་
སྟེགས་འགའ་ཞིག་གིས་འཇིག་རྟེན་ ཐམས་ ཅད་ཚངས་པས་བྱས་པར་འདོད་ལ།
དེའི་དབང་གིས་ཚངས་པ་རང་ཉིད་ཀྱང་གཏི་མུག་ཅན་ཡིན་པ་བཅས་ཁོ་རང་གིས་
བྱས་པའི་ང་རྒྱལ་ཡོད་པ་སངས་རྒྱས་ཀྱིས་མཁྱེན་ནས་ཚངས་པ་ལ་འཇིག་རྟེན་ཐམས་
ཅད་ཁྱོད་ཀྱིས་བྱས་སམ་གསུངས་པས་བྱས་ལགས་ཟེར། འོ་ན་གྲོང་ཁྱེར་དུ་མི་ངུ་བ་
ཁོ་ན་བྱེད་པ་ཞིག་འདུག་པ་དེ་ཡང་ཁྱོད་ཀྱིས་བྱས་སམ་གསུངས་པས། བསམ་བློ་
ཞིག་བཏང་ནས་མ་བྱས་ལགས་ཟེར། འོ་ན་མེ་ལོང་ནང་དུ་གཟུགས་བརྙན་ཤར་བ་
ཁྱེད་ཀྱིས་ ཤེས་ སམ་ གསུངས་ པར་ ཅི་ ལགས་ ཟེར། སངས་རྒྱས་ཀྱིས་མེ་ལོང་ལ་
གཟུགས་བརྙན་ཤར་བ་ཞིག་བསྟན་ནས། འདི་ཡང་ཁྱོད་ཀྱིས་བྱས་སམ་གསུངས་
པས་། མ་བྱས་ལགས་ཟེར་བ་ལ་སངས་རྒྱས་ཀྱིས། དེ་བས་ན་སྐྱེ་བོ་འདི་དག་གིས་
ཁྱོད་ལ་དེ་ལྟ་བུའི་ཐ་སྙད་བཏགས་པ་ཙམ་གྱི་རྨོངས་པའི་རྗེས་སུ་འབྲངས་ནས་ཁྱོད་
དྲེགས་པ་དང་ང་རྒྱལ་བར་མ་བྱེད་ཅིག་གསུངས་པ་ཡིན། ཡང་རྒྱུ་མེད་ལས་བྱུང་
བར་འཛིན་པ་རྣམས་ཀྱིས་དངོས་པོ་ལ་རྒྱུ་མེད་མི་ཟེར་ཡང༌། རྒྱུ་ལ་ལྟོས་མི་དགོས་
ཟེར་བ་ཡིན་པས། དེ་ལ་ས་བོན་བཏབ་པ་དང་མ་བཏབ་པའི་དུས་ཐམས་ཅད་དུ་ལོ་
ཏོག་སྐྱེ་བ་དང་ཡང་ན་གཏན་ནས་མི་སྐྱེ་བར་འགྱུར་ཏེ། དངོས་པོ་སྐྱེ་བ་རྒྱུ་ལ་མི་ལྟོས་
པའི་ཕྱིར། ཞེས་པའི་རྣམ་འགྲེལ་གྱི་རིགས་པ་འདིས་ལོག་རྟོག་དེ་ཟློག་པར་བྱེད་
དགོས། དེ་ཡང་དགེ་བས་བདེ་འགྲོར་འཕེན་ཞིང་བདེ་བ་ཐམས་ཅད་འབྱུང༌། མི་
དགེ་བས་ངན་འགྲོར་འཕེན་ཞིང་སྡུག་བསྔལ་ཐམས་ཅད་འབྱུང་བ་རིན་ཆེན་འཕྲེང་
བའི་ལུང་གི་དོན་ཡིན། ངེད་རང་རྣམས་ཀྱི་ལས་ཐམས་ཅད་དྲུག་པ་ཡིད་ཀྱི་རྣམ་
278



ཉིན་ཉེར་གཅིག་པ།
༼འ
ཤེས་ཀྱི་སྟེང་དུ་སྨན་རྩེ་ལ་པར་བཏབ་པ་ལྟར་ཡོད་གསུངས་ཏེ། སྨན་རྩེ་ལ་རྗེས་
བྱུགས་ནས་སྐམ། པར་རྒྱབ་དེ་ནས་ཆུའི་ནང་དུ་སྦང་ན་ཁ་དོག་གང་དགོས་པ་དེ་
ཡོང་བ་ཡིན་པར་འདུག་པས་དེ་བཞིན་དུ་རང་རེའི་ལས་ཐམས་ཅད་བསགས་པའི་
སྐད་ཅིག་གཉིས་པ་ནས་པར་བཏབ་པ་བཞིན་ཡོད། དེ་ལ་སྲེད་པའི་ཆུས་རླན་ན་
འབྲས་བུ་བདེ་སྡུག་ཐམས་ཅད་མ་འཆོལ་བར་ཁྲ་ལམ་སྟེ་ཡོང་བ་ཡིན། ཡང་འདིར་
སྔར་ཉི་ཚེ་བའི་དམྱལ་བའི་སྐབས་ཞུས་པའི་དགེ་འདུན་སྲུང་གི་རྟོགས་བརྗོད་དྲན་
པར་བྱས་ནས་ལས་ངེས་པའི་ཚུལ་ལ་ངེས་ཤེས་སྐྱེད་དགོས་ཤིང་། ལོ་རྒྱུས་གཞན་
ཡང་རྒྱལ་པོ་གསལ་རྒྱལ་ལ་བློན་པོ་རི་དྭགས་འཛིན་ཟེར་བ་ཞིག་ཡོད་པ་དེ་ལ་བུ་མོ་ས་
ག་མོ་ཟེར་བ་ཞིག་ཡོད་པ་ལ་སྒོ་ང་སུམ་ཅུ་སོ་གཉིས་བྱུང་བ་སྨིན་ནས་བུ་སུམ་ཅུ་སོ་
གཉིས་བྱུང༌། དེ་རྣམས་ཆུང་ངུ་ནས་རྒྱལ་པོའི་བློན་པོར་བསྐོས་ནས་བློན་པོ་ལེགས་
པོ་བྱུང་ཀྱང་། ལོ་ཆུང་བའི་སྟབས་ཀྱིས་རྩེད་མོ་རྩེར་འགྲོ་བ་ལ། གཅིག་གིས་བློན་པོ་
གཞན་ཞིག་གི་བུ་ཞིག་ལ་རྩེད་མོ་རྩེས་ནས་ཟམ་པའི་འགྲམ་ནས་སྦུད་ཅག་རྒྱབ་སྟེ་
དེར་ཤི་བ་ན། བུ་དེའི་ཕ་ཚིག་པ་ཟོས་ནས། རི་དྭགས་འཛིན་དང་ང་གཉིས་བློན་པོ་
འདྲ་འདྲ་ཡིན་ཀྱང༌། ཁོའི་བུས་ངའི་བུ་གསོད་པ་ནི་མི་མཚམས་པ་ཡིན་པས་གཡོ་
ཐབས་ཀྱིས་ལན་གླན་པར་བྱའོ་སྙམ་སྟེ། དེ་དག་ལ་ཕྱི་རྟ་ལྕག་ཡིན་པ་ནང་དུ་གྲི་ཡོད་
པ་སུམ་ཅུ་སོ་གཉིས་བྱིན་ནས་རྩེད་མོ་རྩེ་ཡག་གྱིས་བྱས་ཏེ། རྒྱལ་པོའི་སར་ཕྱིན་ནས་
བྱིས་པ་འདི་དག་གིས་རྒྱལ་པོ་རང་དཀྲོང་བའི་སླད་དུ་མཚོན་ཆ་འདི་འདྲ་ཁྱེར་འདུག་
བྱས་པས། རྒྱལ་པོ་དུས་རྒྱུན་རྟོག་འཇུག་ཆེ་བ་ཡིན་ཡང༌། འདིའི་སྐབས་ལས་ཀྱིས་
སྒྲིབ་ནས་བརྟག་དཔྱད་མ་བྱས་པར་བྱིས་པ་དེ་རྣམས་བསད་ནས་མགོ་རྣམས་སྒམ་དུ་
བཅུག་སྟེ་མ་ས་ག་མོའི་སར་སྐྱེལ་དུ་བཏང་བ་ན། མ་དེ་དེའི་སྔོན་ནས་བཅོམ་ལྡན་
འདས་ཀྱིས་རྒྱུན་ཞུགས་ལ་བཀོད་ཚར་བས། དེ་སྐབས་བུ་རྣམས་ཀྱི་མགོ་མཐོང་བ་
ལ་བརྟེན་ནས་མི་རྟག་པ་དང་བདག་མེད་པའི་དོན་ངེས་ནས་ཕྱིར་མི་འོང་གི་འབྲས་
279



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
་ལས་
བུ་ཐོབ། དེ་སངས་རྒྱས་ལ་ཞུས་པས། སྔོན་གནས་མོ་ཞིག་གིས་རྐུན་མ་སུམ་ཅུ་སོ་
གཉིས་ལ་གནས་ཚང་གཡར་བ་ན། རྐུན་མ་དེ་དག་གིས་གླང་ཞིག་བརྐུས་ནས་
བསད་དེ། ཁོ་རང་ཚོས་ཀྱང་ཤ་བཟས་གནས་མོ་ལ་ཡང་བྱིན་པ་ཡིན། དེ་དུས་ཀྱི་
གནས་མོ་ནི་ས་ག་མོ་འདི་ཡིན། རྐུན་མ་སོ་གཉིས་ནི་འདིའི་བུ་སོ་གཉིས་པོ་དེ་ཡིན།
གླང་ནི་ རྒྱལ་ པོ་གསལ་རྒྱལ་ཡིན་པས་ལས་དེའི་འབྲས་བུ་ཡིན་གསུངས་པ་དང་།
ཡང་སྔོན་དགེ་སློང་ཞིག་གིས་ཁྱད་གསོད་དང་བཅས་བཞིན་དུ་དགེ་འདུན་གྱི་ཚོགས་
གདན་ལ་ཞག་ཕོ་བས་དམྱལ་བར་སྐྱེས། དགེ་སློང་གཞན་ཞིག་གིས་ཁྱད་གསོད་མེད་
པར་ཞག་ཅུང་ཞིག་བོ་པ་ལ་འགྱོད་པ་སྐྱེས་པས་ཀླུ་མུན་པའི་ཁུང་བུ་ཅན་ཞེས་པར་
སྐྱེས་ནས་ལས་དངོས་གཞིའི་འབྲས་བུ་རྫོགས་ཀྱང་། མི་ལུས་ཐོབ་ནས་ད་དུང་ལ
ཀྱི་ལྷག་མ་ལ་བརྟེན་ནས་ལུས་བྱད་ཤིན་ཏུ་མཛེས་ལ། སྒལ་གཞུང་ཐམས་ཅད་དུ་
ཞག་བྱུགས་པ་ལྟ་བུའི་ཁ་དོག་ནག་པོ་ཞིག་བྱུང་བ་བཅོམ་ལྡན་འདས་ལ་ཞུས་ནས་
ལུང་བསྟན་པ་དང་། ཡང་དགེ་འདུན་གྱི་གཏོང་སྒོ་ཕྱིར་འཐེན་པ་དང་། གཅིག་
ནས་ཕྲི་སྟེ་གཅིག་ཏུ་བསྣོན་པ་དང༌། ཉུང་དུ་གཏོང་བ་སོགས་བྱས་ན། དགེ་འདུན་
གྱི་གཏོང་སྒོ་སྐེད་ཉག་ལ་བཏང་བའི་འབྲས་བུར། དམྱལ་བ་སྐེད་པ་ཤིན་ཏུ་ཕྲ་བ་
ཆད་ལ་ཁད་ལྟ་བུ་ལ་མགོ་མཇུག་གཉིས་ཤིན་ཏུ་སྦོམ་པར་སྐྱེས་ནས་སྡུག་བསྔལ་མྱོང་
བ་ཡིན། གཉིས་པ་ལས་འཕེལ་ཆེ་བ་ནི་ཚོམས་ལས། སྡིག་པ་ཆུང་ངུ་བྱས་པས་
ཀྱང་། ། འཇིག་རྟེན་ཕ་རོལ་འཇིགས་ཆེན་དང༌། ། ཕུང་ཁྲོལ་ཆེན་པོ་བྱེད་འགྱུར་
ཏེ། ། ཁོང་བར་སོང་བའི་དུག་བཞིན་ནོ། ། བསོད་ནམས་ཆུང་ངུ་བྱས་པས་
ཀྱང་། ། འཇིག་རྟེན་ཕ་རོལ་བདེ་ཆེན་འདྲེན་། ། དོན་ཆེན་དག་ཀྱང་བྱེད་འགྱུར་
ཏེ། ། འབྲུ་རྣམས་ཕུན་ཚོགས་སྨིན་པ་བཞིན། ། གསུངས་ཏེ། ལས་དགེ་སྡིག་
གཉིས་འཕེལ་ཆེ་བས། སྡིག་པ་ཆུང་ངུ་རེ་བྱས་ཀྱང་འཇིག་རྟེན་ཕ་རོལ་དུ་ངན་
འགྲོའི་འཇིགས་པ་ཆེན་པོ་དང་། ཚེ་འདིར་ཡང་ཕུང་ཁྲོལ་ཆེན་པོ་བྱེད་པར་འགྱུར་
280



ཉིན་ཉེར་གཅིག་པ།
བ་ནི། དཔེར་ན་དུག་ཆུང་ངུ་ཞིག་ཁོང་པར་སོང་ན། དེ་རིམ་གྱིས་རྒྱ་ཇེ་ཆེར་སོང་
ནས་གློ་མཆིན་སོགས་ལ་སྐྱོན་ཆེན་པོ་བྱས་ཏེ་མཐར་འཆི་བར་འགྱུར་བ་ལྟ་བུ་དང་།
བསོད་ནམས་ཏེ་དགེ་བ་ཆུང་ངུ་བྱས་པས་ཀྱང་འཇིག་རྟེན་ཕ་རོལ་ཏུ་བདེ་བ་ཆེན་པོ་
འདྲེན་པར་བྱེད་ཅིང༌། ཚེ་འདིར་ཡང་དོན་ཆེན་པོ་བྱེད་པར་འགྱུར་ཏེ། དཔེར་ན་
འབྲུ་རྣམས་ཕུན་ཚོགས་སྨིན་པ་བཞིན་ཞེས་གསུངས་ཤིང་མཛངས་བླུན་ལས། དེ་
ལས་ཀྱང་གོ་བདེ་བར། དགེ་བ་ཆུང་ངུ་དག་ལ་ཡང་། ། མི་ཕན་སྙམ་དུ་བརྙས་མི་བྱ།
། ཆུ་ཡི་ཐིགས་པ་བསགས་པ་ཡིས། ། སྣོད་ཆེན་རབ་ཏུ་གང་བར་འགྱུར། ། སྡིག་པ་
ཆུང་ངུ་དག་ལ་ཡང༌། ། མི་གནོད་སྙམ་དུ་བརྙས་མི་བྱ། ། མེ་འདག་ཕྲ་མོ་ཞིག་གིས་
ཀྱང༌། ། རྩ་ཕུང་རི་ཙམ་བསྲེག་པར་འགྱུར། ། ཞེས་གསུངས་ཏེ། དགེ་བ་ཆུང་ངུ་
འདིས་གང་ཡང་མི་ཕན་སྙམ་དུ་བརྙས་བཅོས་མི་བྱ་སྟེ། དཔེར་ན་ཆུ་ཐིགས་ཆུང་ངུ་
བསགས་པས་སྣོད་ཆེན་པོ་གང་བར་འགྱུར་བ་ལྟ་བུ་དང༌། སྡིག་པ་ཆུང་ངུ་ལ་འདིས་
མི་གནོད་སྙམ་དུ་བརྙས་བཅོས་མི་བྱ་སྟེ། དཔེར་ན་མེ་འདག་ཕྲ་མོ་ཞིག་གིས་རྩྭ་ཕུང་
རི་ཙམ་བསྲེག་པ་མངོན་སུམ་དུ་སྣང་བ་ལྟ་བུ་སྟེ། འདིའི་དཔེ་ནི་གང་ཟག་ཁྱད་པར་
ཅན་འཕགས་པ་མོའུ་འགལ་གྱི་བུ་ལ་ཡང་། སྐུ་ཚེ་སྔོན་མ་ཞིག་ཏུ་མ་ལ་ཁྲོས་ནས།
འདིའི་རྐང་ལག་འདམ་བུ་ལྟར་རྫོགས་པར་བྱེད་པ་འགའ་མེད་དམ་བྱས་པས། དགྲ་
བཅོམ་ཐོབ་ནས་དམྱལ་བའི་ཡུལ་དུ་བྱོན་པ་ན་མུ་སྟེགས་རྫོགས་བྱེད་དམྱལ་བར་སྐྱེས་
ཡོད་པ་དེས། ངའི་རྗེས་འཇུག་རྣམས་ཀྱིས་ངའི་ཕུང་པོ་ལ་མཆོད་པ་བྱས་རེས་ཀྱིས་
ང་ལ་སྡུག་བསྔལ་འདི་ལྟར་འདུག་པས་དེ་མ་བྱེད་ཅེས་ཁྱོད་ཀྱིས་ལན་སྐྱོལ་ཟེར་བ་ལ།
མོའུ་འགལ་གྱི་བུས་མུ་སྟེགས་རྣམས་ལ་ལན་བསྐྱལ་བས། མུ་སྟེགས་བྱེད་རྣམས་ཁྲོས་
ནས་མོའུ་འགལ་གྱི་བུའི་ཕྱག་ཞབས་ཐམས་ཅད་འདམ་བུ་ལྟར་རྫོག་པར་བྱས་པ་ཡིན།
དེ་ལྟ་བུའི་ཁ་སྡིག་ཆུང་ངུ་དེ་འཕེལ་ནས་དགྲ་བཅོམ་ཐོབ་ཀྱང་འབྲས་བུ་ཆེན་པོ་དེ་
འདྲ་ཡོང་ན་གཞན་ལ་སྨོས་ཅི་དགོས། ཚེ་འདིར་ཡང་འཕེལ་ཆེ་བ་ནི། ལམ་ཆུང་
281



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
པས་གད་གདར་མཛད་པའི་ཚེ་གད་རོའི་དཀྱིལ་ནས་རྩི་རྩིའི་རོ་ཞིག་རྙེད་པ་ཚོང་
དཔོན་ཞིག་ལ་བྱིན་པས། ཚོང་དཔོན་དེས་ཚུར་སྲན་མ་སྦར་མོ་གང་བྱིན། དེ་ལ་
སྲན་ཡོས་རྔོད་ནས་ཤིང་ཐུན་འགའ་ཞིག་ལ་བྱིན་པས། དེ་དག་གིས་ཤིང་ཅུང་ཟད་
རེ་ཕུལ། ཤིང་རྣམས་ཕར་བསྒྱུར་ཚུར་བསྒྱུར་མཛད་པས་སྐུ་ཚེ་དེ་ཁ་རང་ལ་ཕྱུག་
པོར་སོང་། དེ་ནས་ཚོང་དཔོན་གྱི་དྲིན་དྲན་ནས་གསེར་གྱི་རྩི་རྩི་བཞི་བཟོས་ཏེ་
མཎྜལ་གྱི་ཕྱོགས་བཞིར་བཞག་ནས་ཚོང་དཔོན་ལ་ཕུལ་བ་ཡིན། དེ་ལྟར་ཡོང་བ་
ཡང་དང་པོ་རྩི་རྩིའི་རོ་བྱིན་པའི་དགེ་བ་དེ་འཕེལ་ནས་ཚེ་དེ་ལ་ཡང་འབྲས་བུ་ཆེན་པོ་
དེ་འདྲ་བྱུང་བ་ཡིན་སྙམ་དུ་ངེས་ཤེས་བསྐྱེད། གཞན་ཡང་རྒྱལ་པོ་སྤྱི་བོ་སྐྱེས་ཀྱིས་
འཛམ་བུ་གླིང་དབང་བ་ན། རེ་ཤིག་ཏུ་བྱ་སྲེག་པ་ཁ་དྭང་དྭང་བྱེད་ཅིང་སྐད་འདོན་
མི་ཐུབ་པ་མཐོང་ནས་ཅི་ཡིན་དྲིས་པས། རི་འདིར་དྲང་སྲོང་ཆེན་པོ་མཆོག་བརྒྱད་
བཞུགས་པས་བྱའི་སྐད་ཀྱིས་བསམ་གཏན་ལ་གནོད་ནས་དེ་དག་གིས་བདེན་ཚིག་
བརྗོད་པ་ཡིན་བྱས་པས། རྒྱལ་པོས་དྲང་སྲོང་སེམས་ཅན་ལ་གནོད་འཚེ་བྱེད་པ་
ངའི་ས་ཆར་མི་འཇོག་ཟེར་བ་བརྟེན། དྲང་སྲོང་རྣམས་ཤར་ལུས་འཕགས་གླིང་དུ་
བྱོན་པར། རྒྱལ་པོས་དྲང་སྲོང་གར་སོང་ཟེར་བ་ལ་བློན་པོ་ཞིག་གིས་ རྒྱུ་མཚན་
བཤད་པས། རྒྱལ་པོ་ང་ཡང་འགྲོ་ཟེར་ནས་ཕྱིན་ཏེ་དེ་ཡང་དབང་དུ་བསྡུས། དེ་
བཞིན་དུ་ནུབ་བ་ལང་སྤྱོད་དང་། བྱང་སྒྲ་མི་སྙན་ཐམས་ཅད་དབང་དུ་བསྡུས་ཤིང་།
མཐར་སུམ་ཅུ་རྩ་གསུམ་གྱི་བརྒྱ་བྱིན་གྱི་སྟན་ཕྱེད་ལ་དབང་བའི་རྒྱལ་པོར་གྱུར་པ་དེ་
ཡང་། སྔོན་རྒྱ་གར་གྱི་ཡུལ་ཞིག་ཏུ་བག་མ་གཏོང་ལེན་བྱེད་པའི་ཚེ་སྲན་མ་སོགས་
ཁྱེར་ནས་གཏོར་གཏོར་བྱེད་པ་ཡིན་ལ། མི་ཞིག་གིས་སྲན་མ་སྦྱར་བ་གང་ཁྱེར་ནས་
ཕྱིན་པས། སངས་རྒྱས་བསོད་ནམས་སྟོབས་དང་མཇལ་ནས་དད་པ་སྐྱེས་ཏེ་གཞན་
འབུལ་རྒྱུ་མ་རྙེད་པར་སྲན་མ་དེ་གཏོར་བས། སངས་རྒྱས་ཀྱི་གསོལ་ལྷུང་གི་ནང་དུ་
སྲན་མ་བཞི་སོང༌། ཐུགས་ཀར་ཕྱེད་གཉིས་ཕོག་པའི་འབྲས་བུར་རྒྱལ་པོ་སྤྱི་བོ་སྐྱེས་
282



ཉིན་ཉེར་གཅིག་པ།
སུ་གྱུར་ནས། གླིང་བཞི་དང་སུམ་ཅུ་རྩ་གསུམ་གྱི་བདག་པོའི་ཕྱེད་ལ་དབང་བ་བྱུང་
པ་ཡིན། ཡང་གསེར་ལྷ་ཞེས་པ་ནོར་དང་རིན་པོ་ཆེའི་བང་མཛོད་ལ་མངའ་བརྙེས་
པ་ཞིག་བྱུང་བ་ན། དེའི་རྒྱུ་སངས་རྒྱས་ལ་ཞུས་པས། སྔོན་སངས་རྒྱས་འོད་སྲུང་གི་
དུས་སུ་རྫའི་བུམ་པའི་ནང་གསེར་གྱི་དོང་རྩེ་བླུགས་ནས་མེ་ལོང་གིས་ཁ་བརྒྱན་ཏེ་
དགེ་འདུན་ལ་ཕུལ་བའི་རྣམ་སྨིན་ཡིན་གསུངས་པ་དང་། གསེར་དབྱིག་ཅེས་པས་
ཀྱང་སྔོན་རྒྱུ་ཆུང་ངུ་ཞིག་བྱས་པས། སྐྱེས་མ་ཐག་ནས་ལག་པའི་ནང་དུ་གསེར་གྱི་
དོང་ཚེ་ཡོད་པ་ཞིག་བྱུང་ཞིང་། དོང་རྩེ་དེ་ནས་ཁོ་རང་གིས་ལོངས་ཇི་ཙམ་སྤྱད་ཀྱང་
ཡང་གསར་དུ་སྐྱེས་ནས་ཟད་པ་མེད་པ་བྱུང༌། ཡང་སྔོན་བུད་མེད་ཞིག་གིས་གཙུག་
ལག་ཁང་གི་ཉེ་འདབས་སུ་རབ་བྱུང་འགའ་ཞིག་དང་ལོག་པར་སྤྱད་པས་དམྱལ་བ་
མནར་མེད་དུ་སྐྱེས་ཤིང་། སངས་རྒྱས་ཤཱཀྱ་ཐུབ་པའི་དུས་ཀླུ་ལོང་བ་ཞིག་ཏུ་སྐྱེས།
རབ་བྱུང་རྣམས་འབུ་ལ་སྐྱེས་ནས་ཀླུ་དེའི་ལུས་ཟ་བར་བྱེད་པའི་ལས་ཀྱི་རྒྱུ་བ་སྟོན་
པས་ལུང་བསྟན་པ་དང་། སངས་རྒྱས་རྣམ་གཟིགས་ཀྱི་དུས་དགེ་འདུན་གྱི་ལས་
བྱེད་ཞིག་གིས་འབུལ་སྡུད་ལ་ཕྱིན་ནས་རྙེད་བཀུར་མང་དུ་བྱུང་བ་དགེ་འདུན་ལ་ཕུལ།
རིན་པོ་ཆེ་ཁྱད་མཚར་ཞིག་བྱུང་བ་ཁོ་རང་གིས་ཉར་བསྡད་པ་ན། དགེ་འདུན་གྱིས་
མཁྱེན་ནས་རིན་པོ་ཆེ་དགོས་གསུངས་པས། ཁྱེད་རང་རྣམས་མི་གཙང་བ་བཞེས།
རིན་པོ་ཆེ་ང་རང་ལ་བྱིན་པ་ཡིན་བྱས་པར། བཤགས་པ་བྱས་ཀྱང་དམྱལ་བ་མནར་
མེད་དུ་སྐྱེས་ནས་སྡུག་བསྔལ་དཔག་ཏུ་མེད་པ་མྱོང་ཞིང་། སངས་རྒྱས་མོས་པ་སྣང་
མཛད་ཀྱི་བར་སངས་རྒྱས་རེ་རེ་འཇིག་རྟེན་དུ་བྱོན་པའི་ཚེ། དགེ་འདུན་འདུ་བའི་
ཕྱི་ཁུང་དུ་སྐྱེས་ནས་སངས་རྒྱས་ཐམས་ཅད་ཀྱིས་དེའི་ལས་ཀྱི་རྒྱུ་བ་ལུང་སྟོན་པར་
མཛད་པ་དང་། དེར་མ་ཟད་ལུང་སྟོན་མཁན་མེད་པ་མ་གཏོགས་ན་ནིང་བར་
སྐབས་རྭ་སྒྲེང་དུ་བུ་མོ་ཞིག་གིས་དཔེ་གསངས་ཞེས་པར་བསངས་གཏོང་བར་ཕྱིན་
སྐབས་དང་པོ་གཡང་ཊམ་གཉིས་རྙེད། དེ་ནས་མང་དུ་རྙེད་དེ་དེར་ཕྱིན་རེས་ཀྱིས་
283



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དངུལ་ཊམ་བཅོ་ལྔ་ཙམ་རེ་རྙེད་པ་ན་མི་གཞན་གྱིས་བཙལ་ཀྱང་སྐར་མིའི་ལི་གཅིག་
ཀྱང་མ་རྙེད་པ་བྱུང་འདུག དེ་ལ་ཡ་མཚན་རྒྱུ་གང་ཡང་མེད། དེ་ལས་ཀྱང་རང་རེ་
སྲིན་བུས་ཕྱག་འཚལ་རྐྱང་ལ་ཞོན་ཞེས་སོགས་སྔོན་ནས་ཞུས་པ་ལྟར། ཕྱག་འཚལ་
བ་དང༌། སངས་རྒྱས་ཞེས་ལབ་རྒྱུ་རྙེད་པ་དང་། ཐལ་མོ་སྦྱོར་ཤེས་པ་ལས་བཟང་
པོ་ཁྱད་པར་ཅན་ཞིག་གིས་འབྲས་བུ་ཡིན་པས་ངོ་མཚར་ཆེ་བ་ཡིན། དེ་ལྟར་སྒྲུབ་པ་
གཉིས་པོ་སོང་ནས། གསུམ་པ་ལས་མ་བྱས་པ་དང་མི་ཕྲད་པ་ནི། རང་ཅག་རྣམས་
ལས་གཏན་ནས་མ་བྱས་པར་འབྲས་བུ་སངས་རྒྱས་ཚུན་ཆད་འདོད་པ་ཡོད་ཀྱང་ལས་
མ་བྱས་པར་འབྲས་བུ་ཡོང་ས་མེད། དེའི་ནང་ནས་དབང་པོ་དང་མི་འཚམ་པའི་
ཆོས་མང་པོ་བྱེད་མདོག་བྱས་ཀྱང་དེ་ལ་འབྲས་བུ་མེད་པ་ཡིན། འོ་ན་ལས་མ་བྱས་པ་
དང་མི་ཕྲད་ན། བདེ་བ་ཅན་གྱི་ཞིང་གི་ཡོན་ཏན་ཕུན་སུམ་ཚོགས་པ་རྣམས་སངས་
རྒྱས་འོད་དཔག་མེད་ཀྱིས་བྱས་པའི་ལས་ལས་བྱུང་བ་ཡིན་པ་ལ། དེར་སྐྱེས་པ་
རྣམས་ཀྱིས་ལས་དེ་མ་བྱས་ཀྱང་དེར་སྐྱེ་བ་གང་ཡིན་སྙམ་དུ་རྟོགས་ལྡན་རྣམ་དཔྱོད་
ཅན་ལ་དོགས་པ་སྐྱེ་བ་སྲིད་པས་དེ་བསལ་བའི་ཕྱིར། སྟོན་པས་ཚོགས་གྲངས་མེད་
པ་བསགས་པའི་འབྲས་བུ་ལ་སྤྱོད་པ་རྣམས་ཀྱིས་ཀྱང་དེའི་རྒྱུ་ཐམས་ཅད་བསགས་ནི་
དགོས་ཀྱང་ཆ་གཅིག་བསག་དགོས་སོ། ཞེས་གསུངས་ཏེ། དེ་ལྟ་བུའི་ཞིང་གི་ཡོན་
ཏན་ལ་སྤྱོད་པ་ལ་རང་གིས་ཀྱང་དེར་སྐྱེ་བའི་སྨོན་ལམ་བཏབ་པ་སོགས་ཀྱི་ལས་བྱེད་
དགོས་སོ། འོ་ན་རང་རང་སོ་སོས་ལས་བྱེད་དགོས་ན། སངས་རྒྱས་དེས་བྱས་པ་ལ་
དགོས་པ་མེད་པར་མི་འགྱུར་ཏེ། དེ་མེད་ན་སྨོན་ལམ་འདེབས་པའི་གཞི་གཏོར་
བར་འགྱུར་བའི་ཕྱིར། འོན་ཀྱང་སངས་རྒྱས་བྱང་སེམས་ཀྱི་ཞིང་གི་མཐུ་ལ་བརྟེན་
པའི་དམིགས་བསལ་རེ་གཉིས་ཡོད་གསུང་ངོ༌། དེ་ཡང་བཤེས་སྤྲིངས་ལས། ཁྱོད་
ཀྱིས་བྲམ་ཟེ་དགེ་སློང་ལྷ་དང་ནི། ། མགྲོན་དང་ ཡབ་ཡུམ་དག་དང་བཙུན་མོ་
དང༌། ། འཁོར་གྱི་སླད་དུ་སྡིག་པ་མི་བགྱི་སྟེ། ། དམྱལ་བའི་རྣམ་སྨིན་སྐལ་ནོད་
284



ཉིན་ཉེར་གཅིག་པ། །
འགའ་མ་མཆིས། ། ཞེས་གསུངས་པ་ལྟར་ད་ལྟ་ང་རང་ཚོ་དོན་དུ་རང་གི་འདོད་
པར་མ་བབས་ན་ག་ནས་བྱེད་ཀྱང་འདོད་པར་བབས་ནས་སྡིག་པ་སྣ་ཚོགས་བྱས།
དེ་ཡང་འདོད་པར་བྱུང་ནས་བྱས་པ་ཡིན་མི་ཟེར། དགེ་རྒན་དང་དགེ་ཕྲུག་ཕ་མ་
སོགས་ཀྱི་དོན་དུ་མི་བྱེད་དཀའ་མེད་བྱུང་ཟེར་ཏེ། སང་གནང་དམྱལ་བའི་སྡུག་
བསྔལ་མྱོང་བའི་ཚེ་དེ་ཁྱོད་ཀྱི་དོན་དུ་བྱས་པ་ཡིན་པས་འདི་ཁྱོད་རང་བགྱིས་ཤིག་
ཅེས་སྡུག་བསྔལ་ཕར་སྤྲོད་རྒྱུ་ལྟ་བཞག་བགོ་བཤའ་ཙམ་ཡང་བྱེད་རྒྱུ་མེད་པས་ད་ལྟ་
ནས་སྡིག་པ་མ་བྱས་པ་ཚོད་ཟིན་པ་ཞིག་དགོས། དེ་སྐབས་བགོ་བཤའ་བྱེད་རྒྱུ་མེད་
པ་ཡང༌། ལས་དེ་རང་གིས་བྱས། གཞན་གྱིས་མ་བྱས་པས། དེ་དག་གི་ལས་མ་
བྱས་པ་དང་མི་ཕྲད་པ་ཡིན་ཞིང་། བཅོམ་ལྡན་འདས་ཀྱིས་ཀྱང་ལས་ནི་ས་ལ་མི་སྨིན།
ཆུ་ལ་མི་སྨིན། རྡོ་ལ་མི་སྨིན། ཟིན་པའི་ཕུང་པོ་འབའ་ཞིག་ལ་སྨིན་པར་འགྱུར་རོ།
ཞེས་གསུང་པ་ཡང་རྣམ་ཤེས་ཀྱིས་ཟིན་པའི་ཕུང་པོ་འདིས་ལས་བྱས་པ་ཡིན་བྱས་ཀྱང་
ཆོག་པས་འབྲས་བུ་ཡང་ཕུང་པོ་འདི་ལ་སྨིན་པར་གསུངས་པ་ཡིན། བཞི་པ་ལས་
བྱས་པ་ཆུད་མི་ཟ་བ་ནི། ཁྱད་པར་འཕགས་བསྟོད་ལས། བྲམ་ཟེ་རྣམས་ནི་དགེ་
སྡིག་དག བྱིན་པ་ལེན་བཞིན་འཕོ་བར་སྨྲ། ། ཁྱོད་ཀྱིས་བྱས་ཆུད་མི་རྟ་དང༌། མ་
བྱས་པ་དང་ཕྲད་མེད་གསུངས། ། ཞེས་པ་ལྟར། བྲམ་ཟེ་རྣམས་ནི་དགེ་བ་དང་
སྡིག་པའི་ལས་དག་བྱིན་པ་དང་ལེན་པ་བཞིན་འཕོ་བར་སྨྲ་ན་ཡང༌། ཁྱོད་ཀྱི་ལས་མ་
བྱས་པ་དང་མི་ཕྲད་པ་དང་། བྱས་པ་ཆུད་མི་ཟ་བར་གསུངས་འདུག་པ་དེ་བདེན་
ཞེས་སངས་རྒྱས་ལ་བདེན་ཁ་ཕུལ་བ་ཡིན། དེ་ཡང་འ
ང་འདུལ་བ་ལུང་ལས་གསུངས་པ་
ལྟར། ལས་རྣམས་ཞག་ཟླ་བ་ལོ་ཙམ་མ་ཡིན་པར་བསྐལ་པའི་བར་དུ་བསྡད་ན་
འབྲས་བུ་ཆུད་ཟོས་ནས་མེད་པར་འགྱུར་རོ་ཞེ་ན། བསྐལ་པ་བརྒྱ་སོང་ཡང་གཉེན་
པོའི་གེགས་བྱེད་དང་མ་ཕྲད་ན་ཆུད་ཟོས་པར་མི་འགྱུར་ཏེ། རྒྱུ་རྐྱེན་ཚོགས་པ་དང་།
དུས་ལ་བབས་པ་ཞིག་བྱུང་ན་འབྲས་བུ་སྨིན་པར་གསུངས་པ་ཡིན། དེ་ལྟར་ན་ལས་
285



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ནི་ཤིན་ཏུ་རྒྱ་ཆེ་བས་ཇི་འདྲ་ཞིག་ལ་ཐོག་མར་བླང་དོར་བྱ་དགོས་ཞེ་ན། དགེ་བ་ཆེ་
ལོང་ངམ་རགས་པའི་གནད་བསྡུས་པ་བཅུ་ལ་བླང་བྱ་དང་། མི་དགེ་བ་གོང་ལྟར་
བཅུ་ལ་དོར་བྱར་བྱེད་དགོས་གསུངས། དེས་དགག་པ་གཉིས་སོང་། དེ་ལྟར་ཚུལ་
ཁྲིམས་སྣ་ རེ་ལ་ཡང་སྡོམ་ སེམས་ ཡང་ ཡང་ བསྟེན་ནས་ཞེས་ སོགས་ ཀྱི་ སྐབས་ སུ།
ཐེག་པ་ཆེ་ཆུང་གི་ཆོས་ ཐམས་ ཅད་ཚུལ་ཁྲིམས་ཀྱི་ཁོངས་སུ་འདུས་པ་ལ། ཚུལ་
ཁྲིམས་སྣ་རེ་ལ་སྡོམ་སེམས་བསྟེན་པ་ཙམ་ཡང་མེད་པར་ཐེག་ཆེན་པ་ཡིན་ཟེར་བ་ལ་
སྨོད་པར་མཛད་པའི་རྒྱུ་མཚན་གྱིས་བྱང་སེམས་ཀྱི་ཕྱིར་བཅོས་གསུང་བའི་ཚེ་བདག་
ཐེག་པ་ཆེན་པོར་མོས་པ་ཞེས་གསུང་པའི་ཕྱག་སྲོལ་ཡང་བླ་མ་འགའ་ཞིག་གིས་མཛད།
དེ་ཡང་སྐྱེས་བུ་ཆུང་ངུའི་ཉམས་ལེན་གྱི་གཙོ་བོ་ཡང་མི་དགེ་བཅུ་སྤོང་གི་ཚུལ་ཁྲིམས་
འདི་ཡིན། འབྲིང་གི་ནི་ཚུལ་ཁྲིམས་གཙོ་བོ་ཡིན། ཆེན་པོའི་སྐབས་སུ་ཚུལ་ཁྲིམས་
རྣམ་པ་གསུམ་དུ་ཕྱེ་ནས་རྒྱས་པར་ཉམས་སུ་ལེན་པ་ཡིན། དེ་ཡང་ཕྱི་མ་ཕྱི་མ་འབྱུང་
བ་སྔ་མ་སྔ་མ་ལ་རག་ལས་ཏེ། སའི་སྙིང་པོ་འཁོར་ལོ་བཅུ་བའི་མདོ་ལས། གང་ལ་
མངོན་མཐོའི་ཐེག་པ་ཡོད་མིན། ། དེ་ལ་ཉན་ཐོས་ཐེག་པ་ཡོད་མིན། ། གང་ལ་
ཉན་ཐོས་ཐེག་པ་ཡོད་མིན། ། དེ་ལ་རང་རྒྱལ་ཐེག་པ་ཡོད་མིན། ། གང་ལ་རང་
རྒྱལ་ཐེག་པ་མེད་ན། དེ་ལ་ཐེག་པ་ཆེན་པོ་མེད་དེ། ། མེད་ན་མི་འབྱུང་ངེས་པའི་
ཕྱིར་རོ། ། ཞེས་སྔ་མ་སྔ་མ་མེད་ན་ཕྱི་མ་ཕྱི་མ་མི་འབྱུང་བའི་ངེས་པ་ཅན་དུ་གསུངས་
སོ། དེའི་ཕྱིར་དོ་ནུབ་ནས་བཟུང་སྟེ་ཚང་མས་མི་དགེ་བཅུར་ཤོར་དོགས་ནས་
འབད་པར་མཛད་དགོས། འདི་ཡོད་ན་དགེ་ཚུལ་སློང་གི་བསླབ་ཁྲིམས་རྣམས་རང་
ཤུགས་ཀྱིས་བསྲུང་པ་འོང༌། འདི་མེད་ན་ཇི་ལྟར་ཡོད་ཀྱང་བཅས་པ་བསྲུང་པ་ཡིན་
མིན་མི་ཤེས། འདིའི་སྲོག་གཅོད་བསྲུངས་པས་དགེ་སློང་ཡིན་ན་སྲོག་གཅོད་སྡེར་
གཏོགས་དང་བཅས་པའི་ལྟུང་བ་མང་པོ་ཁེགས་འགྲོ། དེ་བཞིན་དུ་ཉེས་བྱས་ལ་
འཛེམ་དགོས་ཏེ། དེ་ནི་ཕམ་པ་སོགས་ལྟུང་བ་ཆེ་བ་རྣམས་བསྲུང་བའི་རྭ་བ་ལྟ་བུ་
286



ཉིན་ཉེར་གཅིག་པ།
ཡིན་པས། རྭ་བ་ལ་སྐྱོན་མ་བྱུང་ན་སྐྱོན་ཆེན་པོ་མི་ཡོང་། བྱུང་ན་ཡང་ཤེས་སླ། རྭ་
བ་ལ་སྐྱོན་བྱུང་ན་ནང་གི་ནོར་ཐམས་ཅད་རྐུན་མའི་ལག་ཤོར་འགྲོ་སྟེ། སྒྲིག་ཚལ་
བྲེག་པས་ཨ་མའི་ཚལ་ཉམས་བཞིན། ། ཞེས་སོགས་གསུངས་ཤིང༌། པོ་ཏོ་བའི་
དཔེ་ཆོས་ལས་འདི་ལྟར་འབྱུང་སྟེ། སྔོན་ཡུལ་པས་ཞེས་པར་དགོན་པ་ཞིག་གི་གྲྭ་
པའི་ཞིང་གི་དཀྱིལ་དུ་ཤ་བ་ཞིག་འོང་ནས་ཞིང་ཟོས་པས་རྒྱགས་ཏེ་འགྲོ་མ་ཐུབ་པར་
ལུས་པ་ན་གྲྭ་པ་དེས་ཞིང་བསྐོར་དུ་ཕྱིན་ནས་ཤ་བའི་མགོ་ལ་ཆོས་གོས་ཀྱི་ཐུ་བས་རྒྱབ་
སྟེ། ཡུལ་པས་ཀྱི་ཤ་ཕོ་ཁྱོད་ཀུན་སྤྱོད་འདི་ག་རང་བྱས་ན་སྐུ་ཚེ་རིང་པོ་མི་བྱེད་པ་
འདུག་གོ་ཟེར་བ་ལྟར། རང་རེ་ཡང་ཚུལ་ཁྲིམས་འདི་ལ་ནན་ཏན་མ་བྱས་ན་སྐུ་ཚེ་
རིང་པོ་མི་བྱེད་པ་འདུག་གསུངས། ངག་བཀྱལ་པའི་གཞི་ནི་དོན་མེད་པ་དང་ལྡན་
པའི་དོན་ནོ་ཞེས་པ་ནི་སྙིང་པོ་མེད་པའི་དོན་ལ་བྱེད་གསུངས། ལོག་ལྟའི་སྐབས་
སྤྱིར་སྒྲོ་འདོགས་ཀྱི་ལོག་ལྟ་ཡོད་ཀྱང༌། འདིར་སྐུར་འདེབས་ཀྱི་ལོག་ལྟ་ལ་བྱེད། དེ་
ཡང་དཀོན་མཆོག་གསུམ་ཡོད་ངེས་ཀྱང་འདུ་ཤེས་བསྒྱུར་ནས་ང་རང་མེད་པར་
འཛིན་སྙམ་ན་ལོག་ལྟར་མི་འགྱུར་ཏེ། ལོག་ལྟ་ནི་ཡོད་པའི་དོན་ལ་མེད་པར་འདུ་
ཤེས་པའི་ཤེས་རབ་ལ་བྱེད། སྦྱོར་བ་ནི་བསམ་པ་དེ་ལ་སྦྱོར་བ་བརྩམས་པ་ཞེས་པའི་
དོན་ལ་འདིའི་སྦྱོར་བ་ལུས་ངག་ཏུ་ཐོན་མི་དགོས་པས་ལོག་པར་ལྟ་བའི་བསམ་པ་དེ་
ལ་བསྐུལ་བྱེད་ཀྱི་བློ་ཞིག་ཡོད་པ་དེ་ཁ་སྦྱོར་བ་ཡིན། ལེགས་སྤྱད་ཉེས་སྤྱད་ཀྱི་དོན་ནི་
དགེ་སྡིག་གཉིས་ལ་དེ་ལྟར་བཏགས་པ་ཡིན། དེ་ལྟར་གསར་པ་ཚུན་ཆད་ཀྱིས་ཀྱང་
མི་དགེ་བཅུའི་ གྲངས་འདྲེན་ལུགས་ཚུན་ཆད་བསླང་ནས་ཕྱག་ལེན་དུ་འདེབས་
དགོས་ལ། དེ་ཡང་གཞི་ལ་སྲོག་གཅོད་ལྟ་བུ་ལ་མཚོན་ན། གང་གི་སྲོག་བཅད་ན་
སྲོག་གཅོད་དུ་འགྱུར་ཞེས་གཏམ་འདྲི་བའི་གཞི་དང་། ལས་དངོས་གཞི་བྱེད་སྐབས་
སྲོག་གཅོད་པའི་གཞི་ཡིན་པས་སྲོག་གཅོད་ཀྱི་གཞི་ཞེས་དང༌། ཀུན་སློང་ནི་དུག་
གསུམ་ཀ་ཚང་བའམ་ཅི་རིགས་པ། སྦྱོར་བ་ལུས་ངག་ཏུ་ཐོན་མ་ཐོན་གང་རིགས་
287



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
མཐར་ཐུག་ལས་དེ་བྱས་ཟིན་པ་སྟེ། དེ་ལྟར་ཚང་བའི་ལས་དེ་དག་བྱེད་མི་རུང་ཞིང་།
ལོག་ལྟ་ཡང་ཕྱི་རོལ་པའི་རྒྱུད་ཀྱི་ལོག་ལྟ་འདྲ་བ་རང་རེ་ལ་མི་ཡོང་ཡང་། མི་དགེ་
བའི་ལས་གང་བྱེད་ཀྱང་དེའི་སྔོན་དུ་འཇིག་རྟེན་པའི་ཡང་དག་པའི་ལྟ་བ་ལས་ཉམས་
པའི་ལོག་ལྟ་རེ་འབྱུང་བའི་དེ་ངོ་ཤེས་པར་བྱས་ནས་ལྟ་བ་མ་ཉམས་པ་དང་། ལུས་
ངག་གི་ཀུན་སྤྱོད་འདུལ་བ་དང་གང་མཐུན་གྱི་སྤྱོད་པ་མ་ཉམས་པ་དང་། ལོག་
འཚོས་མ་སྦགས་པའི་འཚོ་བ་ལ་དགེ་འདུན་དམངས་དང་ལྷན་ཅིག་ཏུ་ལོངས་སྤྱད་
ནས་འཚོ་བ་མ་ཉམས་པར་མཛད་དགོས་གསུང་ངོ༌།། ། །
288



ཉིན་ཉེར་གཉིས་པ།
བཅོམ་ལྡན་འདས་ཀྱིས་མདོ་ སྡེ་ དྲན་པ་ཉེར་གཞག་ ཏུ། མེ་ ནི་ གྲང་མོར་
འགྱུར་ཡང་སྲིད། ། རླུང་ནི་ཞགས་པས་ཟིན་ཡང་སྲིད། ། ཉི་ཟླ་ས་ལ་ལྷུང་སྲིད་
ཀྱང༌། ། ལས་དང་འབྲས་བུ་བསླུ་མི་སྲིད། ། ཅེས་པའི་ལུང་འདྲེན་དང་འབྲེལ་བའི་
སྔོན་འགྲོའི་གསུང་བཤད་སྤྱི་དང་ལྷག་པར་ལས་འབྲས་མི་བསླུ་བའི་ཚུལ་ཡང་རྣམ་
འགྲེལ་ལས། ཚད་མ་བསླུ་མེད་ཅན་ཤེས་པ། ། ཞེས་གསུངས་པ་དང་གནད་གཅིག་
པ་ཡིན། ལས་འབྲས་ཀྱི་སྐབས་འདིར་ཁྱིམ་བདག་ཞིབ་མ་ཞིབ་མ་མོ་གཉིས་ཀྱི་ལོ་
རྒྱུས་སོགས་དྲན་པ་གལ་ཆེ་བས་དེ་ཡང་ཁྱིམ་བདག་ཞིབ་མ་དང་ཞིབ་མ་མོ་གཉིས་
སྒོམ་བྱེད་པ་ལ་ཞིབ་མ་མོ་གྲོང་དུ་བབས་ཤོར། ཞིབ་མས་དགྲ་བཅོམ་ཐོབ་ནས། དེ་
ལ་མོས་བསོད་སྙོམས་དང་ན་བཟའི་ རྒྱུ། བཟོ་གྲི་ཁབ་སྐུད་བཅས་ཕུལ། གྲིས་
གསུང་ རབ་ ཀྱི་ ཚིག་དོན་འབྱེད་ནུས་ པར་ སྨོན། ཁབ་ཀྱིས་ གཏིང་ ཕྱིན་ པའམ་
དཔོགས་ནུས་པར་སྨོན་པས་དེ་བཞིན་དུ་གྱུར་བ་ ཤཱ་རིའི་བུ་ལྟ་བུ་ཡིན་གསུངས།
ཡང་ནག་པོའི་ལས་འབྲས་ཆུང་ངུ་ལ་ཁྱད་གསོད་མི་བྱེད་པར་ལས་ཆུང་ཆུང་གང་ཡིན་
སྤོང་སླ་བ་ཡིན་པས་འདི་ནི་བདག་གི་བསོད་ནམས་ཀྱི་རྒྱན་ནོ་སྙམ་པ་བྱས་ནས་སྤོང་
བ་ལ་འབད་དགོས། ལས་མ་བྱས་པ་དང་མི་ཕྲད་པའི་ཚུལ་ཡང་བཤེས་སྤྲིང་གི་ལུང་
ཁ་སང་ཞུས་པ་ལྟར་དང་། དེ་དང་མཐུན་པར་སྤྱོད་འཇུག་ལས་ཀྱང་། སྡུག་བསྔལ་
སྐལ་གཞན་མི་ལེན་ན། ། གེགས་བྱེད་མཛའ་བས་ཅི་ཞིག་བྱ། ། ཞེས་གསུངས།
བྱས་པ་ཆུད་མི་ཟ་ཚུལ་ཐ་མལ་གྱི་དངོས་པོ་གཞན་རྒྱུན་རིང་པོ་སོང་བའི་ཚེ་འགའ་
ཞིག་རུལ་བ་དང༌། འགའ་ཞིག་ལ་བསུར་ཞུགས་པ་སོགས་ཀྱི་ཆུད་ཟ་བར་སྣང་བས།
ལས་ཀྱང་རྒྱུན་རིང་སོང་ན་ཆུད་ཟ་བར་འགྱུར་རོ་སྙམ་ན། དེ་ལྟར་མི་འགྱུར་ཏེ།
289



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྣམ་འགྲེལ་ལས། མ་ཚང་མེད་རྒྱུ་དེ་ལ་ནི། ། འབྲས་བུ་གང་གིས་ཟློག་པར་
ནུས། ། ཞེས་གསུངས་པ་ཡིན། དེའི་ཕྱིར་མི་དགེ་བའི་ལས་ཆུང་ངུ་ལ་ཡང་འཛེམ་
བག་ཆེན་པོ་དགོས་པའི་རྒྱུ་མཚན་གྱིས་ཉོན་མོངས་ལ་དགྲར་བལྟ་དགོས་ལ། ལྟ་
ཚུལ་ཡང་སྤྱོད་འཇུག་ལས། ཁྱོད་ཀྱིས་ཁོ་བོ་གར་བརླག་པའི། ། སྔོན་གྱི་དུས་དེ་
གཞན་ཡིན་གྱི། ། ངས་མཐོང་ད་ཁྱོད་གང་དུ་འགྲོ། ཁྱོད་ཀྱི་དྲེགས་པ་ཀུན་གཞོམ་
བྱ། ། ཞེས་གསུངས་པ་ལྟར་བལྟ་དགོས་ཤིང༌། དེའི་ནང་ནས་ཀྱང་ལས་འབྲས་ལ་
རྨོངས་པའི་མ་རིག་པ་ཟེར་བའི་ཉོན་མོངས་གདུག་པ་ཅན་ཞིག་ཡོད་པ་དེ་སེལ་དགོས།
དེ་ཡང་གཙོ་བོར་ཐོས་པ་བྱས་པ་ལ་བརྟེན་ནས་བསལ་དགོས། དེ་ཡང་ལུང་ཚད་མ་
ལ་ཐོས་བསམ་བྱེད་དགོས་ལ། དེ་ཡང་རྣམ་འགྲེལ་ལས། ལུང་ནི་ཡིད་ཆེས་ཚིག་
ཡིན་ཏེ། ། ཉེས་པ་ཟད་པ་རྫུན་གྱི་ཚིག ། སྨྲ་བར་མི་འ རྒྱུ་མེད་ཕྱིར། ། ཉེས་
ཟད་ལུང་དུ་ཤེས་པར་བྱ། ། ཞེས་གསུངས་པ་ལྟར་སངས་རྒྱས་གྱི་བཀའ་ནི་ལུང་ཡིན་
ཞིང་སངས་རྒྱས་ཀྱི་བཀའ་མིན་པ་རྣམས་ལུང་མིན། སངས་རྒྱས་ཀྱི་བཀའ་ཁོ་ན་
ལུང་ཡིན་པར་སྒྲུབ་ཚུལ་ནི། དྲངས་མ་ཐག་པའི་ལུང་གི་དོན་ལྟར། སངས་རྒྱས་ཀྱི་
བཀའ་ཆོས་ཅན། ལུང་ཚད་མ་ཡིན་ཏེ། རྫུན་གྱི་ཚིག་དང་བྲལ་བའི་ཕྱིར། དེ་ཆོས་
ཅན། རྫུན་གྱི་ཚིག་དང་བྲལ་བ་ཡིན་ཏེ། སངས་རྒྱས་རང་ཉིད་རྫུན་གྱི་ཚིག་གསུང་
བའི་རྒྱུ་ཉེས་པ་དང་བྲལ་བའི་ཕྱིར། ཞེས་འགོད། དེ་ལ་ཁྱབ་པ་ཡོད་དེ། རྫུན་སྨྲ་
བ་ལ་ཉོན་མོངས་ཞིག་གིས་ཀུན་ནས་སློང་དགོས་པའི་ཕྱིར་སྙམ་དུ་རང་གིས་རང་ལ་
ངེས་ཤེས་སྐྱེད་པར་བྱེད་དགོས་གསུང་། དགེ་མི་དགེའི་ལས་ལམ་ཆེ་ལོང་རགས་པ་
ཙམ་ནི་མཛོད་ལས། དེ་ལས་ཆེ་ལོང་བསྡུས་ནས་ནི། ། དགེ་དང་མི་དགེ་ཅི་རིགས་
པར། ། ལས་ཀྱི་ལམ་ནི་བཅུར་གསུངས་སོ། ། ཞེས་གསུངས་པ་ལྟར་བཅུར་འདུ་ལ།
དེའི་ཕྱིར་མི་དགེ་བཅུ་སྤོང་གི་ཚུལ་ཁྲིམས་འདི་ལ་ཐམས་ཅད་ཀྱིས་གཡབས་ཆུང་དུ་མ་
སོང་བར་ཧུར་བསྐྱེད་མཛད་དགོས། དེ་ལ་ངོས་ཟིན་དགོས་པས། དེའི་ཚུལ་ལ་
290



ཉིན་ཉེར་གཉིས་པ།
བཅུ་ལས་དང་པོ་སྲོག་ གཅོད་ནི་ མཛོད་ལས། སྲོག་གཅོད་པ་ནི་བསམ་ བཞིན་
དུ། ། མ་ནོར་བར་ནི་གཞན་བསད་པའོ། ། ཞེས་གསུངས་ཏེ། གཞི་སེམས་ཅན་
གཞན། བསམ་པ་ལ་གསུམ་གྱི་འདུ་ཤེས་ལ་འཁྲུལ་མ་འཁྲུལ་གཉིས་ལས། དམག་
ལ་སོགས་པར་འགྲོ་མཁན་གྱིས་སུ་དང་ཐུག་ནའང་གསོད་སྙམ་པ་ལྟ་བུའི་ཀུན་སློང་སྤྱི་
ཞུགས་ཡོད་ན། བསད་པའི་ཚེ་འདུ་ཤེས་འཁྲུལ་མ་འཁྲུལ་འདྲ་བར་སྲོག་གཅོད་ཀྱི་
སྡིག་པ་དངོས་གཞི་འབྱུང་ལ། དེ་ལས་གཞན་ལྷས་སྦྱིན་ལྟ་བུ་གསོད་སྙམ་ནས་ནོར་
ཏེ་མཆོད་སྦྱིན་བསད་ན་འདུ་ཤེས་འཁྲུལ་བའི་ཆ་ནས་དངོས་གཞིའི་སྡིག་པ་མེད།
སྦྱོར་བ་ལ་མཛོད་ལས། དམག་ལ་སོགས་པར་དོན་གཅིག་ཕྱིར། ། ཐམས་ཅད་བྱེད་
པ་པོ་བཞིན་ལྡན་ཞེས་གསུངས་པ་ལྟར། གཞན་ཞིག་གིས་མི་གསོད་རྒྱུའི་གྲོས་ཐོག་
ཏུ་རང་ཡང་ཐེ་ཡོད་ན། ། གཞན་དེས་སྲོག་ནམ་བཅད་པའི་ཚེ་རང་གིས་དངོས་སུ་
མ་བྱས་ཀྱང་གཞན་བྱེད་དུ་བཅུག་པར་སོང་བས་རང་ལ་ཡང་སྡིག་པ་དངོས་གཞི་
འབྱུང༌། མཐར་ཐུག་ནི་མཛོད་ལས། སྔ་དང་མཉམ་དུ་ཤི་བ་ལ། དངོས་མེད་ཅེས་
གསུངས་པ་ལྟར་བསད་བྱ་དེ་རང་གི་སྔ་རོལ་ཏུ་ཤི་བ་དགོས་ཤིང་། དེ་ལས་གཞན་
དེའི་སྔ་རོལ་དང༌། དེ་དང་མཉམ་དུ་རང་ཤི་ན་རང་ལ་སྡིག་པ་དངོས་གཞི་མེད།
དེས་སྲོག་གཅོད་ཀྱི་ཕམ་པ་ལ་ཡང་ཤེས་དགོས། མ་བྱིན་ལེན་ནི་མཛོད་ལས། མ་
བྱིན་ལེན་པ་གཞན་གྱི་ནོར། ། མཐུ་དང་འཇབ་བུས་བདག་གིར་བྱེད། ། ཅེས་
གསུངས་ཏེ། གཞི་ནི་གཞན་གྱི་རྫས། བསམ་པ་ལ་ཀུན་སློང་ནི་ཕ་རོལ་པོས་རང་ལ་
མ་གནང་བཞིན་དུ་འབྲལ་བ་སྟེ། ཡོ་བྱད་དེ་ཕ་རོལ་པོ་དང་བྲལ་ནས་རང་ལ་ཡོང་
པར་བྱེད་འདོད་པ་ཡིན། སྦྱོར་བ་ནི། རྐུ་བ་དང་འཕྲོག་པ་དང༌། གཞན་གྱིས་
རང་ལ་བཅོལ་པའི་རྫས་ཡུན་རིང་པོའི་བར་མི་གཏོད་པར་གཞན་དེས་བརྗེད་དུ་
བཅུག་ནས་ཉར་བ་དང་། བྲེ་དང་སྲང་ལ་གཡོ་རྒྱུ་བྱས་ནས་རང་ལ་ལྷག་པོ་ཡོང་བར་
བྱེད་པ་ལ་སོགས་པ་ཡིན། མཐར་ཐུག་ནི་ཐོབ་བློ་སྐྱེས་པ་སྟེ། དེ་ལ་ཡང་རང་གིས་
291



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
མི་གཞན་ཞི
ཞན་ཞིག་མ་བྱིན་ལེན་བྱེད་དུ་མངགས་པ་ན། གཞན་དེའི་ལག་ཏུ་རྫས་དེ་ཆུད་
པའི་ཚེ། ད་ཁོ་ལ་ཐོབ་ཙ་ན་ང་ལ་ཡང་ཐོབ་ཚར་བ་ཡིན་སྙམ་པའི་བློ་མ་སྐྱེས་ཀྱང་
མངག་ཞུགས་ལ་ཐོབ་བློ་སྐྱེས་པ་ཡིན་པས་མཐར་ཐུག་གྲུབ་པ་ཡིན། ལོག་གཡེམ་ནི་
མཛོད་ལས། བགྲོད་མིན་འགྲོ་བར་འདོད་པ་ཡིས། ། ལོག་པར་གཡེམ་པ་རྣམ་པ་
བཞི། ཞེས་གསུངས་ཏེ། ལོག་གཡེམ་གྱི་གཞི་ལ། བགྲོད་བྱ་མིན་པ། ཡན་ལག་
མིན་པ། གནས་མིན་པ། དུས་མིན་པ་བཞི་ཡོད་པའི་དང་པོ་ནི་ཕ་མ་སོགས་དང༌།
བདུན་རྒྱུད་ཚུན་ཆད་ཀྱི་ཉེ་དུ་དང་། ཕ་མས་གཞན་ལ་མ་བྱིན་པ་ནི་ཕ་མས་བསྲུངས་
པ་ཡིན་པས་དེ་དག་དང༌། རབ་བྱུང་མ་ལ་སོགས་པ་རྣམས་ཡིན། ཡན་ལག་མིན་པ་
ཁ་སོགས་དང་། གནས་མིན་པ་གཙུག་ལག་ཁང་དང༌། རྟེན་གསུམ་བླ་མ་སོགས་ཀྱི་
ཉེ་འདབས། དུས་མིན་པ་སྦྲུམ་མ་དང༌། བསྙེན་གནས་བསྲུངས་པའི་དུས་སོགས་
དང་། ཇོ་བོས་ཉིན་དུས་ཀྱང་གསུངས་སོ། བསམ་པ་ལ་སྔར་ལྟར་གསུམ། སྦྱོར་བ་
ལོག་གཡེམ་གྱི་དོན་དུ་རྩོལ་བར་བྱེད་པ། མཐར་ཐུག་གཉིས་ཀྱི་གཉིས་སྤྲད་པ་ཡིན།
རྫུན་ནི་མཛོད་ལས། རྫུན་ཚིག་འདུ་ཤེས་གཞན་བསྒྱུར་བའི། ། ཚིག་དོན་མངོན་
པར་གོ་བའོ། ། མིག་རྣ་ཡིད་ཀྱི་རྣམ་ཤེས་དང༌། ། གསུམ་གྱིས་ཉམས་སུ་མྱོང་གང་
དེ། ། མཐོང་ ཐོས་ རྣམ་ པར་ ཤེས་ པ་ དང་། ། རྟོགས་ པ་ ཡིས་ ནི་ རིམ་ བཞིན་
བཤད། ། ཅེས་གསུངས་ཏེ། མིག་གིས་མཐོང་མ་མཐོང་གཉིས། རྣ་བས་ཐོས་མ་
ཐོས་གཉིས། ཡིད་ཀྱིས་ཤེས་མ་ཤེས་གཉིས། ལུས་ཀྱིས་མྱོང་མ་མྱོང་གཉིས་ཏེ་
བརྒྱད་ཀྱི་སྒོ་ནས་རྫུན་ཚིག་སྨྲ་བ་སྟེ། དེ་ཡང་རང་གིས་མཐོང་བ་ལ་མ་མཐོང་སྙམ་དུ་
བསམ་ཞིང་དེ་ལྟར་སྨྲས་ན་འདུ་ཤེས་མ་བསྒྱུར་བས་རྫུན་དངོས་སུ་མི་འགྱུར་ལ། ད་
རེས་མཐོང་བྱུང་ཡང་མ་མཐོང་ཟེར་སྙམ་ནས་སྨྲས་ན་འདུ་ཤེས་བསྒྱུར་བ་ཡིན་པས་
རྫུན་གྱི་དངོས་གཞིར་འགྱུར། རྫུན་དང་རྫུན་ཚིག་གི་ཁྱད་པར་ཡང་ཡོད་དེ། རྫུན་
ཚིག་ནི་ངག་ཏུ་སྨྲས་པ་དགོས་ལ། རྫུན་ནི་གཞན་ཞིག་གིས་དགེ་རྒན་མཐོང་ཨེ་བྱུང་
292



ཉིན་ཉེར་གཉིས་པ།
ཟེར་ན། རང་གིས་མ་མཐོང་བཞིན་དུ་འདུ་ཤེས་བསྒྱུར་ནས་མགོ་ཆོག་ཆོག་བྱས་ན་
དེ་རྫུན་ཡིན་ཀྱང་རྫུན་ཚིག་མིན། མཐར་ཐུག་ལ་རང་གིས་གང་བསམ་པའི་དོན་
ལྟར་སྨྲ་ཡུལ་ཕ་རོལ་པོས་གོ་ན་ངག་འཁྱལ་ཙམ་དུ་འགྱུར་པས་དེ་ལྟར་གོ་དགོས། ཕྲ་
མ་ནི་མཛོད་ལས། ཕྲ་མ་ཕ་རོལ་དབྱེ་བའི་ཕྱིར། ། ཉོན་མོངས་ཅན་གྱི་སེམས་ཀྱི་
ཚིག ། ཅེས་གསུངས་ཏེ། མི་ཕ་རོལ་པོ་མཐུན་པ་རྣམས་མ་མཐུན་པར་འདོད་པ་
དང་། སྔར་ནས་མི་མཐུན་པ་རྣམས་སླར་ཡང་འདུམ་པར་མི་འདོད་པའི་སེམས་
ཀྱིས་སྙན་མི་སྙན་དང་བདེན་མི་བདེན་སྣ་ཚོགས་ཕར་ལབ་ཚུར་ལབ་བྱེད་པ་ཡིན་
ཞིང་། འདི་ལ་ཡང་སྔ་མ་ལྟར་དོན་གོ་བ་མཐར་ཐུག་ཏུ་དགོས་ལ། དེ་ལྟར་སྨྲས་པ་
ལ་བརྟེན་ནས་ཕ་རོལ་པོ་གཉིས་རིང་དུ་སོང་བ་ནི་མི་དགོས། ཚིག་རྩུབ་ནི། ཀུན་
ནས་མནར་སེམས་སྐྱེ་བའི་གཞིར་གྱུར་པ་སྟེ། རང་གི་ཡིད་དུ་མི་འོང་བའི་གང་ཟག་
ལ་ལུས་དང་ཡན་ལག་དང་ཚུལ་ཁྲིམས་ཀྱི་སྐྱོན་བརྗོད་པའི་སྒོ་ནས་གང་ཐོས་ན་ ཕ
རོལ་པོ་ཚིག་པ་ཟ་བར་འགྱུར་བའི་ཚིག་སྨྲ་བ་རྣམས་ཡིན། ངག་བཀྱལ་བ་ནི། དོན་
མེད་པ་དང་ལྡན་པའི་དོན་ཞེས་པ། ཁ་སང་ཆོས་དང་བསྟུན་ན་སྙིང་པོ་མེད་པའི་
དོན་ལ་བྱེད་ཞུས་པ་ཡིན་ཀྱང་། དེ་ཙམ་ལ་གོ་མི་ཉན་ཏེ། འཇིག་རྟེན་གྱི་ཐ་སྙད་
དང་བསྟུན་ན་ཡང་། གཞན་ཞིག་གིས་ རང་ལན་སྐྱེལ་བར་བཏང་ན་དེའི་ལན་
བསྐྱལ་བ་ལ་དོན་ཡོད་པས་ངག་བཀྱལ་དུ་མི་འགྱུར། དེ་མིན་ཇུས་ཁག་མ་འཁྲིས་
བཞིན་དུ་རྒྱ་གར་རྒྱ་ནག་ཁ་ཆེ་བལ་ཡུལ་ཚུན་ཆད་ཀྱི་ལབ་ལབ་མང་པོ་གཏོང་བ་དང་།
ངག་བཀྱལ་འདི་ལ་གཞན་ལ་ལབ་ཀྱང་མི་དགོས་པས་དོན་མེད་དུ་གཅིག་ལབ་རྒྱག་པ་
དང་གཞན་ཡང་མཛོད་ལས། ཁ་གསག་གླུ་དང་ཟློས་གར་བཞིན། ། བསྟན་བཅོས་
ངན་བཞིན་ཞེས་གསུངས་པ་ལྟར། ལོག་འཚོའི་སྐབས་ཞུས་པ་ལྟར་གྱིས་ཁ་གསག་གི་
ཚིག་དང་། མཆོད་པའི་ཕྱིར་མིན་པར་དགོས་མེད་དུ་དབྱངས་འཐེན་པ་དང༌། གླུ་
གཏོང་བ་དང་། བསྟན་བཅོས་ངན་པ་ཕྱི་རོལ་བའི་བསྟན་བཅོས་ལ་ཐོས་པ་སྒྲ་
293



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བཅས་སུ་བྱེད་པ་སོགས་ཏེ། དེ་ལ་ཡང་རང་གིས་གང་སྨྲ་རྒྱུ་དེ་ལ་དེར་འདུ་ཤེས་མ་
འཁྲུལ་བ་དགོས་ཤིང༌། མདོར་ན་ཁ་ནས་གང་ཐོན་སྨྲ་བ་ཡིན། ལུས་ངག་གི་བདུན་
པོ་འདི་ལ་བསྐུལ་བར་བྱེད་པའི་སེམས་ཤིག་ཡོད་པས་དེ་ལ་བསམ་པར་བྱས་ནས་
བསམ་པ་དེ་ལ་ནང་གསེས་ཀྱི་གསུམ་དུ་ཕྱེ་བ་ཡིན། དེ་ལྟར་སྐུལ་ནས་སྨྲ་འདོད་ལྟ་
བུས་མགོ་འདེགས་ཙམ་བྱས་པ་ནས་སྦྱོར་བ་ལུས་ངག་ཏུ་ཐོན་པའི་འགོ་ཚུགས་པ་ཡིན།
དེ་ལྟར་གཞི་བསམ་པ་སྦྱོར་བ་མཐར་ཐུག་ སྟེ་བཞི་པོ་འདི་ངེས་ངེས་བྱེད་དགོས།
དེས་མང་པོའི་ཁྲོད་དུ་ལུས་ངག་ལ་བརྟག་ཚུལ་སོང་ནས། གཅིག་པོར་སྡོད་དུས་
སེམས་ལ་བརྟག་ཚུལ་ནི། བརྣབ་སེམས་ནི་གཞན་གྱི་ཡོ་བྱད་ལ་ཆགས་པ་ཡིན་ལ།
འདིའི་བསམ་ པའི་ཉོན་མོངས་ལ་ ཁྱད་ཆོས་ལྔ་ ལྡན་དགོས་ཏེ། རང་གི་ནོར་ལ་
ཆགས་སེམས། དེ་ལ་ བརྟེན་ ནས་ ནོར་ གསོག་ པར་ འདོད་ པའི་ གསོག་ སེམས།
གཞན་གྱི་ནོར་ལ་དཔེར་ན་ཟས་ལྟ་བུ་ལ་མཚོན་ན། འདི་ངས་ཟ་རྒྱུ་བྱུང་ན་ཞིམ་
མངར་ག་འདྲ་ཡོད་སྙམ་པ་དང༌། གོས་འདི་ངས་གོན་ན་དྲོ་པོ་ག་འདྲ་ཡོད་སྙམ་པ་ལྟ་
བུ་རོ་མྱང་སེམས་དང༌། དེ་ལ་བརྟེན་ནས་གཞན་ལ་གནོད་པ་སྐྱེལ་བར་འདོད་པའི་
འཁུ་བའི་སེམས། དེ་ལ་བརྟེན་ནས་གཞན་གྱིས་ཇི་ལྟར་ཟེར་ཡང་ང་ལ་འདི་ཡོང་བ་
ལ་བྱེད་དགོས་སྙམ་པ་དང༌། གཞན་གྱིས་དགེ་བཤད་སྡིག་བཀྲོལ་བ་སོགས་བྱས་
ཀྱང་སྡིག་པ་ཡོད་ཀྱང་ཡོད་སྙམ་པ་ངོ་ཚ་དང་ཉེས་དམིགས་ཟིལ་གྱིས་གནོན་པའི་
སེམས་ཏེ་ལྔ་ཚང་དགོས། ཀུན་སློང་ནི་རྔམ་སེམས་ཏེ་གཞན་གྱི་ནོར་ལ་རྔམས་ནས།
དེ་རང་ལ་ཡོང་བའི་ཕྱིར་གཞན་གྱི་འགྲམ་པ་ལ་གཏོང་བ་ཚུན་ཆད་བྱེད་པའོ། ཀུན་
སློང་དེ་ཡང་བརྣབ་སེམས་དེ་ལ་བསྐུལ་བའི་སེམས་ཡིན། མཐར་ཐུག་ནི་གཞན་གྱི་
ནོར་དེ་རང་གི་བདག་གིར་གྱུར་ཅིག་སྙམ་དུ་སྨོན་པའི་སེམས་དང་དེ་ཡོང་བ་ངེས་
པར་བྱེད་ སྙམ་ དུ་ ཐག་ གཅོད་ པའི་ སེམས་ ཡིན། གནོད་སེམས་ ནི་ མཛོད་ལས།
གནོད་སེམས་སེམས་ཅན་ལ་སྡང་པ་ཞེས་གསུངས་ཏེ། གཞི་དང་འདུ་ཤེས་ཚིག་རྩུབ་
294



ཉིན་ཉེར་གཉིས་པ།
ལྟར་ཡིན། ཉོན་མོངས་ཁྱད་ཆོས་ལྔ་ལྡན་ཏེ། དེ་དག་ལ་སྡང་སེམས་དང༌། གཞན་
གྱིས་གནོད་པ་བྱས་པ་ལ་མི་བཟོད་པའི་སེམས་དང་། དེ་ལ་བརྟེན་ནས་འཁོན་དུ་
འཛིན་པའི་སེམས་དང་། དེ་ལ་བརྟེན་ནས་ཕར་གནོད་པ་སྐྱེལ་འདོད་གྱི་འཁུ་བའི་
སེམས་དང༌། སྔར་ལྟར་ངོ་ཚ་དང་ཉེས་དམིགས་ཟིལ་གྱིས་གནོན་པའི་སེམས་སོ།
མཐར་ཐུག་ཐག་གཅོད་ཀྱི་སེམས་སྔར་ལྟར་དང༌། ལོག་ལྟའི་སྐོར་མདངས་དགོང་
ཞུས་པ་ལྟར་ཡིན་ཞིང་ཉོན་མོངས་ལ་ཁྱད་ཆོས་ལྔ་སྟེ། ཤིན་ཏུ་རྨོངས་པའི་སེམས།
དྲག་ཤུལ་ཅན་ གྱི་ སེམས། ལོག་པར་ཞུགས་ པའི་སེམས། རབ་ ཏུ་ ཉམས་ པའི་
སེམས། ངོ་ཚ་དང་ཉེས་དམིགས་ཟིལ་གྱིས་གནོན་པའི་སེམས་ཏེ་ལྔ། དང་པོ་ནི་
སྡིག་པའི་ཞེན་བྱེད་པ་སྟེ་སྡིག་པ་ལ་དགའ་བ། དེ་ཡང་གྲོགས་ངན་པ་སོགས་ཀྱིས་
བསྐྱོད་པ་དང༌། ཕྱི་དྲོའི་ཁ་ཟས་ལྟ་བུ་ལ་མཚོན་ན་ཉེས་དམིགས་ལ་མི་འཛེམས་པ་ནི་
དང་པོ་དང༌། དེར་མ་ཟད་དགའ་བཞིན་དུ་ལོངས་སྤྱོད་པའི་སེམས་དེ་གཉིས་པ་
དང༌། རྒྱུ་མཚན་ལོག་པ་ཡིད་ལ་བྱས་ནས་ལོངས་སྤྱོད་པའི་སེམས་ཏེ་གསུམ་པ་དང༌།
དེ་ལྟར་བྱས་པ་ལ་ཉེས་པ་ཡོད་དོགས་མེད་སྙམ་དུ་ཐག་གཅོད་པའི་སེམས་དེ་བཞི་པ་
དང༌། ལྔ་པ་ནི་སྔར་བཞིན་ཏེ། ད་ཉེས་པ་མི་དགོས་གང་ཡོད་སྙམ་དུ་ཐག་གཅོད་
པ་ཡིན། དེ་ལྟ་བུར་ཚུལ་དེ་ལྟུང་བ་ཐམས་ཅད་རིགས་འགྲེ། དེ་ལྟར་བྱས་ན་བསམ་
བློ་གཏོང་མཁན་ཡོད་ཚེ་དེ་ལྔ་ཚང་པའི་ལས་ང་རང་ཚོ་ལ་ཆར་བཞིན་བབས་ནས་
ཡོད། དེ་ཚོ་ཐམས་ཅད་ལོག་ལྟ་ཡིན། མཐར་ཐུག་ཐག་གཅོད་པའི་སེམས་ཡིན་
ཚུལ་སྔར་ལྟར་ཡིན། བཅུ་པོ་དེ་དག་ལ་བསྐུལ་བྱེད་ཀྱི་སེམས་བྱུང་སེམས་པ་དེ་ལས་
ཡིན། རང་ལ་ཚུར་བསྐུལ་བྱེད་མེད་པས་ལས་ལམ་མིན། ལུས་ངག་གི་བདུན་ནི་
ཕར་བསྐུལ་བ་དང་ཚུར་བསྐུལ་བྱེད་ཀྱང་ཡོད་པས་ལས་དང་ལས་ལམ་གཉིས་ཀ་ཡིན།
ཡིད་ཀྱི་གསུམ་ནི་ལས་ལམ་ཡིན་ཡང་ལས་མིན་ཏེ། ཉོན་མོངས་ཡིན་ པའི་ ཕྱིར།
འོན་ཀྱང་ལས་ཉོན་གཉིས་འགལ་བའི་རྒྱུ་མཚན་ཤེས་དགོས་པ་ཡོད། དེ་ལྟར་མི་
295



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དགེ་བཅུ་སྤོང་གི་ཚུལ་ཁྲིམས་འདི་སེམས་བསྒྲིམས་ནས་བསྲུང་ན། དགེ་བཤེས་
ཁམས་ལུང་པ་ཆེན་པོས། རང་དགེ་བ་བཅུ་ལ་གནས། གཞན་དགེ་བ་བཅུ་ལ་
འགོད་པ་དེ་དགེ་བའི་བཤེས་གཉེན་ཡིན་པས་ཆ་ལུགས་ཇི་ལྟར་འདུག་ཀྱང་དེ་ལ་དགེ་
བའི་བཤེས་གཉེན་གྱི་མཚན་འཇུག་པ་ཡིན། དེ་དམ་པའི་ལས་ལ་སྤྱོད་པས་སྐྱེས་བུ་
དམ་པ་ཡང་ཡིན། དགེ་བ་རྣལ་མ་ལ་འབྱོར་པས་རྣལ་འབྱོར་པ་ཡང་ཡིན། དཀའ་
བའི་ལས་བྱེད་པས་ན་དཀའ་ཐུབ་པ་ཡང་ཡིན་གསུངས། དེར་ནི་ངེས་པར་གཟབ་
དགོས་ཏེ། ཇོ་བོའི་བླ་མ་ཨ་ཝ་དྷུ་ཏི་པས། ཇི་སྲིད་བདག་ཏུ་འཛིན་པ་མ་སྤངས་གྱི་
བར་དུ་ལས་འབྲས་ཕྲ་ཞིང་ཕྲ་བ་ལ་འཛེམ་པར་བགྱིས་ཤིག པཎྜིཏ་འདི་དང་འདི་
ཞེས་བྱ་བ་ཡང་ལས་འབྲས་ཕྲ་མོ་ལ་མ་འཛེམ་པས་ངན་སོང་འདི་དང་འདིར་སྐྱེས་
འདུག་གོ་གསུངས་པ་ཡིན། དེའི་ཚུལ་ཡང་པཎྜིཏ་ངག་དབང་གྲགས་པ་ལ་རྩ་ལྟུང་
བྱུང་བས་དེ་སྦས་པའི་ཕྱིར་ཆོས་ལོག་བརྩམས་པས་ཚེ་དེ་ཉིད་ལ་སྐེའི་ནང་དུ་རྨ་བྱུང་
ནས་གསོལ་ཆས་འབྲས་འབྲུ་རེ་ལས་མི་ཆུད་པ་བྱུང་། དེ་ནས་ཇོ་བོ་ཁ་སར་པ་ཎི་ལ་
གསོལ་བ་བཏབ་པས་ཞལ་གཟིགས་ཏེ་ཁྱོད་ཀྱིས་ཆོས་ལོག་བརྩམས་པས་ནད་དེ་ཡང་
མི་གསོས། ཕྱི་མ་ཡང་ངན་སོང་དུ་འགྲོ་གསུངས་པ་རེད། དེ་བཞིན་དུ་ཕོད་མདོའི་
གནས་བརྟན་གཤིན་རྗེའི་གཤེད་ཞལ་གཟིགས་པ་ཞིག་གིས་དགེ་འདུན་གྱི་རྫས་ཕུབ་
མ་ཞིབ་མ་གང་ལ་ལོངས་སྤྱད་པས་ཤི་ནས་ཡི་དྭགས་གཤིན་རྗེའི་གཤེད་ཀྱི་གཟུགས་
འདྲ་བ་ཞིག་ཏུ་སྐྱེས། རྒྱུན་དུ་དགེ་བསྙེན་བཟང་བ་ཞིག་གི་གཏོར་མ་སྟེར་བ་ལེན་པ་
ལ། ནུབ་ཅིག་དགེ་བསྙེན་དེས་གཏོར་མ་ཆག་པས་ཁོ་དངོས་ སུ་བྱུང་བར་དགེ་
བསྙེན་འཇིགས་ནས་སུ་ཡིན་བྱས་པས་ཁོས་སྔར་གྱི་ལོ་རྒྱུས་བཤད་ནས། ཁྱོད་ཀྱི་
གཏོར་མ་དེ་ང་ལ་ཕན་ཆེ་བ་ལས་དོ་ནུབ་མེད་ནས་ཡོངས་པ་ཡིན་ཟེར་བ་བྱུང་། སྡིག་
ལྟུང་སྟོབས་ཆེ་ཚུལ་གྱི་སྐབས་སུ། བསམ་པ་ཤུགས་དྲག་པོའི་སྒོ་ནས་བྱས་ན་སྟོབས་
ཆེ་བས་བསམ་པའི་ཤུགས་ཀྱི་སྒོ་ནས་སྟོབས་ཆེ་བ། སྦྱོར་བ་ཤུགས་ཆེ་བས་སྟོབས་ཆེ་
296



ཉིན་ཉེར་གཉིས་པ།
བ་ནི་སྲོག་གཅོད་ལྟ་བུ་ལ་མཚོན་ན་གསོད་ལུགས་ཚུན་ཆད་ངན་པ་བྱེད་པ་སྟེ་དེའི་སྒོ་
ནས་སྟོབས་ཆེ་བ། གཉེན་པོ་མེད་པས་སྟོབས་ཆེ་བ་ནི། མི་དགེ་བ་ལ་འགྱོད་པ་
སོགས་ཀྱི་གཉེན་པོ་མེད་པས་རྒྱུན་དུ་བྱེད་པ་དང་། ལོག་པར་མངོན་པར་ཞེན་པས་
སྟོབས་ཆེ་བ་ནི། ངའི་གྲི་འདི་ལ་སྔགས་རྒྱབ་པ་ཡིན་པས་འདིས་བསད་ན་ཉེས་པ་
མེད་ཅེས་ཟེར་བ་སོགས་དང་། ལུག་ལ་སོགས་པ་སྐྱེ་དགུའི་བདག་པོས་རང་གི་ཟ་
རྒྱུར་གནང་བ་ཡིན་པས་འདི་བསད་ན་ཉེས་པ་མེད་ཟེར་བ་སོགས་དང༌། བྲམ་ཟེ་
རྒུད་ཚེ་འཚེ་བ་ཆོས་སུ་སྨྲ། ། ཞེས་པ་ལྟར་བྲམ་ཟེ་རྒུད་པའི་ཚེ་གཞན་གྱི་ནོར་བརྐུས་
ཀྱང་ཉེས་པ་མེད་ཟེར་བ་སོགས་ཡིན། གཞིའི་སྒོ་ནས་ལྕི་བ་ནི། བླ་མ་དང་ཕ་མ་
སོགས་ཞིང་ཁྱད་པར་ཅན་ལ་གནོད་པ་བྱེད་པ་ཡིན། དེ་ལྟར་གསུངས་པའི་གནད་
དང་མཐུན་པར་བཤེས་སྤྲིངས་ལས། རྟག་པར་བྱེད་པ། མངོན་པར་ཞེན་ པ།
གཉེན་པོ་མེད་པ། ཡོན་ཏན་གྱི་ཞིང་དང་། གཙོ་བོའི་ཞིང་སྟེ་ལྔ་ལྔ་ལ་བརྟེན་པའི་
དགེ་མི་དགེ་གཉིས་ཆར་ལྔ་ལྔ་ཡོད་ལ་དེའི་ནང་ནས་མི་དགེ་བ་སྤོང་ཞིང༌། དགེ་བ་དེ་
དག་སྤྱོད་ཅིག་ཅེས་རྒྱལ་པོ་ལ་གདམས་པ་ལྟར་ངེད་ཅག་གིས་ཀྱང་བྱ་དགོས་གསུང་།
ཡང་ཞིང་ཐམས་ཅད་ཀྱི་ནང་ནས་དཀོན་མཆོག་སྟོབས་ཆེ། དེའི་ནང་ནས་དགེ་
འདུན་སྟོབས་ཆེ། དེའི་ནང་ནས་སོ་སྐྱེའི་དགེ་འདུན་སྟོབས་ཆེ་ཞིང་ཡུལ་གཉན།
དེའི་ནང་ནས་ཀྱང་བྱང་ཆུབ་སེམས་དཔའ་ཡུལ་གཉན་པ་ཡིན་ཏེ། སངས་རྒྱས་དང་
ཆོས་ལ་ཕུལ་བའི་རྫས་རང་གིས་ལོངས་སྤྱད་པ་སླར་ཕུལ་ན་སྡིག་པ་འདག་ཅིང༌།
དགེ་འདུན་ལ་ནི་རྣམ་སྨིན་ཕྲན་བུ་མ་མྱོང་བར་དག་པ་མེད། དེ་ཡང་གང་གི་དགེ་
འདུན་ལས་བྱུང་བའི་རྫས་དེ་དགེ་འདུན་དེ་དག་ལ་འབུལ་བ་མ་གཏོགས། དགེ་
འདུན་གཞན་ལ་ཡང་འབུལ་མི་རུང་སྟེ། དགེ་བཤེས་བྱ་ཡུལ་བས་བྱ་ཡུལ་གྱི་གཉེར་
པར་གདམས་པ་ལས། ཁྱོད་ཀྱིས་བྱ་ཡུལ་བའི་རྫས་ནས་བླངས་པ་ཡོད་ན་རིན་ཆེན་
པའི་སྡེ་ལ་མ་འབུལ་ཞིག རིན་ཆེན་པའི་རྫས་བླངས་པ་ཡིན་ན་བྱ་ཡུལ་པའི་སྡེ་ལ་མ་
297



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འབུལ་ཞིག ཅེས་གསུངས་ཤིང་། ཞིང་གི་སྒོ་ནས་སྟོབས་ཆེ་བ་ནི་བླ་མ་དང་། བླ་
མ་དང་འདྲ་བ་ཞེས་པར་རང་གི་བླ་མར་མ་བསྟན་ཀྱང་བསྟེན་རུང་གི་ཡོན་ཏན་དང་
ལྡན་པ་དང༌། ཕ་མ་སོགས་དང་ཁྱད་པར་བྱང་ཆུབ་སེམས་དཔའ་ལ་ཕན་གནོད་
བྱེད་པ་སྟོབས་ཆེ་སྟེ། སེམས་ཅན་ཐམས་ཅད་བཙོན་ར་མུན་ནག་ཏུ་བཅུག་པ་ལས།
བྱང་སེམས་ལ་ཁོང་ཁྲོས་རྒྱབ་བསྟན་ནས་སྡོད་པ་ཉེས་པ་ཆེ་བ་སོགས་མདོ་སྡེའི་རྗེས་
སུ་འབྲངས་ནས་མང་དུ་གསུངས་ཤིང་། དེ་བས་ན་བྱང་ཆུབ་སེམས་དཔའ་ནི་མེ་
དོང་ཐལ་བས་གཡོགས་པ་ལྟར་གང་དུ་ཡོད་མི་ཤེས་པས་སུ་ལ་ཡང་ཁོང་ཁྲོ་མ་ཤོར་བ་
བྱེད་དགོས་ཤིང་། ཁོང་ཁྲོ་ནི་ཉེས་དམིགས་ཤིན་ཏུ་ཆེ་སྟེ་འཇུག་པ་ལས། མི་བཟོད་
ལས་གཞན་སྡིག་པ་ཡོད་མ་ཡིན། ། ཞེས་དང་། སྤྱོད་འཇུག་ལས། ཞེ་སྡང་ལྟ་བུའི་
སྡིག་པ་མེད། ། ཅེས་གསུངས་ཤིང༌། འདི་ནི་ཚེ་ལ་ཡང་ཤིན་ཏུ་གཟན་པ་ཡིན་
གསུང་ངོ་།། ། །
298



ཉིན་ཉེར་གསུམ་པ།
སློབ་དཔོན་ཆེན་པོ་ཤནྟི་དེ་ཝས། མི་དགེ་བ་ལས་སྡུག་བསྔལ་འབྱུང༌། ། དེ་
ལས་ཇི་ལྟར་ངེས་ཐར་ཞེས། ། ཉིན་མཚན་རྟག་ཏུ་བདག་གི་ནི། ། འདི་ཉིད་འབའ་
ཞིག་བསམ་པའི་རིགས། ། ཞེས་གསུངས་པའི་ལུང་འདྲེན་གནང་ནས། མི་དགེ་བ་
མ་སྤངས་པར་སྡུག་བསྔལ་ཟད་པ་མེད་དེ། མཛོད་ལས། ཀླུ་བཞིན་རྩྭ་བཞིན་ལྗོན་
ཤིང་བཞིན། ། ཞེས་གསུངས་པ་ལྟར་མཚོ་སྐམ་ན་ཀླུ་སྡོད་གནས་མེད། རྩ་བ་མེད་
ན་ཡལ་ག་ལོ་འབྲས་ཀྱང་མེད་པར་འགྱུར་བ་ལྟར། རྒྱུ་མི་དགེ་བ་སྤངས་ན་འབྲས་བུ་
སྡུག་བསྔལ་མི་འབྱུང་གསུངས། ཡང་བཀའ་གདམས་ཀྱི་ཚིག་དོན། རྗེ་རིན་པོ་
ཆེས་སྤྱན་སྔ་རིན་ཆེན་འཕེལ་ལ་བཀའ་འདྲི་གནང་བས། སྤྱན་སྔ་རིན་ཆེན་འཕེལ་
གྱིས། རྒྱལ་བའི་བཀའ་ལས་ཡི་གེ་ན་གཅིག་ཀྱང་འདོར་དུ་མེད་པར་གདམས་དག་
ཏུ་གོ་བ་ལ་བཀའ་གདམས་ཟེར་ཞུས་པ་ན། རྗེ་རིན་པོ་ཆེས་བཀའ་ཆོས་གནང་དུས།
སྤྱན་སྔ་རིན་ཆེན་འཕེལ་གྱིས་ང་ལ་བློ་བསྐྱེད་ཆེན་པོ་བྱིན་བྱུང་གསུངས་ནས་སྔར་ཞུས་
པ་ལྟར་གསུངས་པ་ཡིན་པས་རང་ཅག་གིས་ཀྱང་རྒྱལ་བའི་བཀའ་ལ་མན་ངག་གི་
གནད་ཐམས་ཅད་ཡོད་པར་གོ་ནས་ལྟ་རྟོག་བྱེད་དགོས། ལྟ་རྟོགས་བྱས་ནས་ལག་
ཏུ་ལེན་སྐབས་འདུལ་བ་རང་གི་ཐོག་ཏུ་འབབ་པ་ཞིག་མཛད་དགོས་ཏེ། དེ་ལྟར་མ་
མཛད་ན་པོ་ཏོ་བ་ཆེན་པོས། རབ་བྱུང་འདུལ་བ་ལ་མི་རྩི་བར་སྔགས་ལ་དགའ་བ་
བསྟན་པ་ཉམས་པའི་རྟགས་ཡིན། གདམས་ངག་ཤོག་བུ་ལ་འབྱར་ནས་གང་ཟག་གི་
བེའུ་བུམ་བྱེད་པ་བསྟན་པ་ཉམས་པའི་རྟགས་ཡིན་གསུངས་འདུག་པས་སྡོམ་པ་
བསྲུང་བའི་འདུལ་ཁྲིམས་ལ་བསྒྲིམས་ནས་ཧུར་སྐྱེད་མཛད་དགོས། དེ་ཡང་མི་དགེ་
བཅུ་སྤོང་གི་ཚུལ་ཁྲིམས་འདི་ལ་རང་ནན་ཏན་མཛད་དགོས། མི་དགེ་བ་ཕལ་ཆེར་
299



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འགགས་པ་སྦྱོར་ལམ་བཟོད་པ་ཐོབ་ནས་ཡོང་ཞིང་། མཐོང་ལམ་ཐོབ་ནས་ནི་མི་
དགེ་བའི་གཉེན་པོ་རྒྱུད་ལ་སྐྱེས་པ་ཡིན། དགེ་སྡིག་གི་བླང་དོར་བྱེད་ཚུལ་ནི་དགེ་
བཤེས་པོ་ཏོ་བས། བྲམ་ཟེའི་བུ་སྒྲ་མཁན་བཞིན་དུ་བསླབ་ཕྱུག་ཕུག་བཞིན་དུ་མི་བྱ།།
ཞེས་གསུངས་ཏེ་བྲམ་ཟེའི་བུ་སྒྲ་མཁན་གྱིས་དགེ་བའི་རྟོག་པ་རེ་སྐྱེས་ན་དེའུ་དཀར་
པོ་རེ་གཏོང་། མི་དགེ་བའི་རྟོག་པ་རེ་སྐྱེས་ན་དེའུ་ནག་པོ་རེ་བཏང་ནས་རྩིས་བཞག་
བྱེད། དགེ་བཤེས་སྤྱན་སྔ་བ་ཡང་ཀླུང་ཤོད་རུག་པ་ན་བཞོགས་པའི་དུས་ཐུགས་ལ་
དགེ་བའི་རྟོག་པར་འཁྲུངས་དུས་ས་དཀར་གྱི་རི་མོར་བྲིས། མི་དགེ་བའི་རྟོག་པ་རེ་
འཁྲུངས་དུས་སོལ་བའི་རི་མོ་རེ་བྲིས་པས་ཉིན་གཅིག་དགེ་བཤེས་པོ་ཏོ་བས་གཟིགས་
པ་ན་ཁོང་གི་ཞལ་ནས། ལི་མོའི་བུ་འདི་མཚམས་བཅད་ནས་སྒོམ་པ་ཡིན་སེམས་རྩེ་
ན་གྱང་ལོགས་ ཐམས་ ཅད་ སོལ་བ་དང་ས་དཀར་གྱི་ རི་ མོས་ བཀང་ནས་འདུག་
གསུངས་པ་ལ། སྤྱན་སྔས། ཁོ་བོས་དགེ་མི་དགེའི་རྩིས་གཅིག་བཏང་བ་ལགས་
གསུངས་པས། པོ་ཏོ་བས་དེ་རིང་ནི་དགེ་བའི་བཤེས་གཉེན་ཆེན་པོ་གཅིག་དང་
མཇལ་ལོ་གསུངས་ནས་ཕྱིར་ཕེབས་པ་ཡིན་འདུག དེ་ལྟར་ལས་འབྲས་འདི་ལ་
གཟབ་དགོས་ཏེ། སངས་རྒྱས་ཀྱིས་རང་ཅག་ལ་ཡིད་ཆེས་སྐྱེད་པའི་ཕྱིར་མཛད་པ་
ཡིན་རུང་། གང་ལྟར་ཀྱང་གསང་ཆེན་ཐབས་ལ་མཁས་པའི་མདོར་གསུངས་པ་ལྟར།
དེད་དཔོན་སྙིང་རྗེ་ཆེན་པོར་འཁྲུངས་པའི་དུས་མི་ནག་མདུང་ཐུང་ཅན་གྱི་མགོ་ལ་
རལ་གྲི་རྒྱབ་ནས་བསད་པའི་ལས་ཀྱི་ལྷག་མ་ཡོད་པའི་ཚུལ་བསྟན་ཏེ་ཞབས་ལ་སེང་
ལྡེང་གི་ཚལ་པ་ཟུག་པའི་ཚུལ་བསྟན་པར་མཛད་པ་དང་། མགོན་པོ་ཀླུ་སྒྲུབ་ཅེས་
སངས་རྒྱས་གཉིས་པར་གྲགས་པ་དེས་ཀྱང་ལས་ཀྱི་ལྷག་མ་ཅུང་ཟད་ལུས་པའི་ཚུལ་
གྱིས། རྒྱལ་པོ་བདེ་སྤྱོད་ཀྱི་བུས་རང་གི་མའི་ངག་ལ་ཉན་ནས་དབུ་སླངས་པ་ན། སྤུ་
གྲི་རྣོན་པོས་དབུ་བཅད་ཀྱང་མ་ཆོད་པར། སློབ་དཔོན་གྱིས་ སྔར་ངས་རྩྭ་ ཞིག་
བཅད་པའི་ཞར་ལ་སྲོག་ཆགས་ཤི་བའི་ལས་ཀྱི་ལྷག་མ་ཞིག་ཡོད་པ་དྲན་པས་འཇ
300



ཉིན་ཉེར་གསུམ་པ།
མས་ཆོད་ཅིག་གསུངས་པ་ལྟར་བྱས་པས་མགུལ་ཆོད་པ་རེད། ཡང་མཐོང་ཆོས་ལ་
མྱོང་འགྱུར་གྱི་སྐབས་མཛོད་ལས། མཐོང་ཆོས་འབྲས་བུ་ཅན་གྱི་ལས། ། ཞིང་དང་
བསམ་པའི་ཁྱད་པར་ལས། ། ཞེས་གསུངས་པ་ལྟར་ཞིང་གི་སྒོ་སྟོབས་ཆེ་བ། རྟེན་
གྱི་སྒོ་ནས་སྟོབས་ཆེ་བ། དངོས་པོའི་སྒོ་ནས་སྟོབས་ཆེ་བ། བསམ་པའི་སྒོ་ནས་
སྟོབས་ཆེ་བ་སོགས་ཡོད་ཅིང༌། རྟེན་གྱི་སྒོ་ནས་སྟོབས་ཆེ་བའི་སྐབས། མགར་བ་
མཁས་པས་ལྕགས་ཀྱི་གོང་བུ་ལེབ་མོ་བཟོས་ནས་ཆུའི་ནང་དུ་འཕངས་ན་ཡང་ཡེང་
ཞིག་ལས་གཏིང་དུ་མི་འབྱིན། དེ་ཉིད་ཧྲིལ་ཧྲིལ་བཟོས་ནས་འཕངས་ན་ཆུའི་གཏིང་
དུ་བྱིང་འགྲོ། དེ་བཞིན་དུ་ཤེས་རབ་ཅན་སྡིག་པ་ལ་འགྱོད་པ་དང་བཅས་པའི་
མཁས་པས་སྡིག་པ་བྱས་པ་དང༌། དེ་ལྟར་མི་བྱེད་པའི་བླུན་པོས་སྡིག་པ་བྱས་པ་
གཉིས་ལ་བསམ་པ་དང་སྦྱོར་བ་སོགས་ཐམས་ཅད་མཉམ་ན་ཡང་རྟེན་གྱི་སྒོ་ནས་དེ་
གཉིས་ཁྱད་པར་ཆེན་པོ་ཡོད་དེ་དང་པོ་ཡང་ཞིང་ཕྱི་མ་ལྕི་བ་ཡིན། དེ་བཞིན་དུ་དགེ་
བ་ལ་སྦྱར་ན་ཡང་། སྡོམ་མེད་ཞིག་གིས་རྒྱ་མཚོ་ལ་སྣོད་བྱས། རི་རྒྱལ་ལ་སྡོང་བུ་
བྱས་ནས་མར་མེ་ཕུལ་བ་ལས། སྡོམ་ལྡན་ཞིག་གིས་རས་ཞིག་མར་ཁུའི་ནང་དུ་
བཅུག་ནས་མེ་དམར་ལྷག་ཙམ་བྱས་ཏེ་ཕུལ་བ་བསོད་ནམས་ཆེ་བ་ཡིན། དེ་བཞིན་
དུ་རབ་ཏུ་མ་བྱུང་བ་ཞིག་གིས་མི་བསད་པ་ལས། རབ་ཏུ་བྱུང་བ་ཞིག་གིས་ཤིག་
བསད་པ་ཉེས་དམིགས་ཆེ་བ་ཡིན། དོན་དེ་དག་ལ་དགོངས་ནས་བདག་གི་བླ་མ་ཁྲི་
ཆེན་ཆེན་པོས་ཀྱང་སྨོན་ལམ་ལ་འགྱེད་གཏོང་མཁན་ཚོ་ལ་ཡང་དེའི་ཉིན་བསྙེན་
གནས་ཡན་ལག་བརྒྱད་པའི་སྡོམ་པ་རེ་ངེས་པར་ལེན་དུ་འཇུག་པར་མཛད་པ་ཡིན་
གསུངས། ཡང་འབྲོམ་སྟོན་པས་ཆོས་ལ་བརྟེན་པའི་སྡིག་པའི་གམ་ན་མི་དགེ་བ་
བཅུ་སྡིག་པ་བྲུད་བྲུད་ཡིན་གསུངས་ཏེ། དེ་ནི་བཤེས་སྤྲིངས་ལས། འདི་ན་ཉིན་
གཅིག་མདུང་ཐུང་སུམ་བརྒྱ་ཡིས། ། རབ་ཏུ་དྲག་བཏབ་སྡུག་བསྔལ་གང་ལགས་
པ། ། དེས་ནི་དམྱལ་བའི་སྡུག་བསྔལ་ཆུང་དུ་ལའང་། ། འོལ་ཡང་མི་དབྱི་ཆར་
301



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཡང་མི་ཕོད་དོ། ། ཞེས་པའི་དོན་དམྱལ་བའི་སྡུག་བསྔལ་གྱི་ཚོད་རྩིས་ན་སྔ་མ་དེ་
མཛུབ་མོས་བྲུད་བྲུད་བྱས་པའི་ཚོད་ཙམ་ཡིན་པར་གསུངས་པ་དང་དོན་གཅིག་པ་
ཡིན། དངོས་པོའི་སྒོ་ནས་སྟོབས་ཆེ་བ་ནི། ཟང་ཟིང་གི་སྦྱིན་པ་ལས་ཆོས་ཀྱི་སྦྱིན་པ་
ཕན་ཡོན་ཆེ་བ་དང་། ཟང་ཟིང་གི་མཆོད་པ་ལས་སྒྲུབ་པའི་མཆོད་པ་ཕན་ཡོན་ཆེ།
སྒྲུབ་པའི་མཆོད་པ་ནི་དཔེ་ཆ་འཛིན་སྐྱོང་དང་། རྩོད་པ་བྱེད་པ་སོགས་ཀྱང་ཡིན་
གསུངས། བསམ་པའི་སྒོ་ནས་སྟོབས་ཆེ་བ་ནི། དགེ་བ་ཐམས་ཅད་ལས་བྱང་ཆུབ་
ཀྱི་སེམས་སྟོབས་ཆེ་སྟེ། སྤྱོད་འཇུག་ལས། དགེ་བ་གཞན་ཀུན་ཆུ་ཤིང་བཞིན་དུ་
ནི། ། འབྲས་བུ་བསྐྱེད་ནས་ཟད་པར་འགྱུར་བ་ཉིད། ། བྱང་ཆུབ་སེམས་ཀྱི་ལྗོན་
ཤིང་རྟག་པར་ཡང་། ། འབྲས་བུ་འབྱིན་པས་མི་ཟད་འཕེལ་བར་འགྱུར། ། ཞེས་
གསུངས་ཤིང་། དེ་ཁ་ཡང་བསམ་པ་ཤུགས་དྲག་ཞན་དང་རྒྱུན་རིང་ཐུང་སོགས་ཀྱི་
ཁྱད་པར་ཡོད་དེ། དགེ་བ་དགའ་བཞིན་དུ་བྱེད་པའི་གུས་སྦྱོར་དང༌། རྒྱུན་བསྲིང་
བའི་རྟག་སྦྱོར་གཉིས་ཚང་ན་དགེ་བ་ཆེན་པོ་དང༌། གཅིག་ལས་མེད་ན་འབྲིང་།
གཉིས་ཀ་མ་ཚང་ན་བྲུད་བྲུད་ཡིན། དེ་དག་དངོས་ནས་རྗེ་རིན་པོ་ཆེས། བསམ་པ་
བཟང་ན་ ས་ དང་ལམ་ ཡང་ བཟང་། ། བསམ་ པ་ དམན་ ན་ ས་ དང་ལམ་ ཡང་
དམན། ། ཐམས་ཅད་བསམ་པ་དག་ལ་རག་ལས་པས། ། ཞེས་གསུངས། དེ་
ཡང་། མི་དགེ་བ་བསྲུང་ན་སྡིག་པ་སྟོབས་ཆེན་པོ་ཡོང་ཡང་། རང་རེ་ནི་ཁེ་འདོད་
ཀྱང་ཉེན་མི་བསྲུང་བས་གང་ཡང་མ་བྱུང་བ་ཡིན། དེ་ལྟར་མིན་པ་ཉེན་ཡག་པོ་
བསྲུང་ན་ཁེ་ཆེན་པོ་རག་པ་ཡིན། མི་དགེ་པ་ཐམས་ཅད་ནང་ནས་ཁོང་ཁྲོ་སྟོབས་ཆེ་
སྟེ། སྤྱོད་འཇུག་ལས། བསྐལ་ པ་ སྟོང་དུ་བསགས་པ་ཡི། ། སྦྱིན་ དང་ བདེ་
གཤེགས་མཆོད་ལ་སོགས། ། ལེགས་སྤྱད་གང་ཡིན་དེ་ཀུན་ཡང་། ། ཁོང་ཁྲོ་གཅིག་
གིས་འཇོམས་པ་བྱེད། ། ཅེས་སོགས་དང་། འཇུག་པ་ལས། གང་ཕྱིར་རྒྱལ་སྲས་
རྣམས་ལ་ ཁྲོས་པ་ཡིས། ། སྦྱིན་དང་ཁྲིམས་བྱུང་དགེ་བ་བསྐལ་པ་བརྒྱར། །
302



ཉིན་ཉེར་གསུམ་པ།
བསགས་པ་སྐད་ཅིག་གིས་འཇོམས་དེ་ཡི་ཕྱིར། ། མི་བཟོད་ལས་གཞན་སྡིག་པ་ཡོད་
མ་ཡིན། ། ཞེས་སོགས་གསུངས་པ་ལྟར་ཡིན་པས་རྒྱུན་དུ་ཆགས་པའི་གཉེན་པོ་དང༌།
བློ་བུར་དུ་ཁྲོ་བའི་ཉེས་དམིགས་ཀྱི་གཉེན་པོ་དྲན་པར་བྱས་ཏེ་ཟོན་བྱེད་དགོས་ལ།
ཡང་དགེ་ཕྲུག་དྲག་པོས་འདུལ་འོས་པ་ཡོད་ན་དགེ་རྒན་གྱིས་ཉེས་རྡུང་སོགས་མ་བྱས་
ན་ཉེས་ པ་ འབྱུང་ བས། སྐྱེ་ བོ་ གསོ་ ཐིག་ ལས། བརྡུངས་ ན་ དུལ་ བ་ ཉིད་ དུ་
འགྱུར། ། ཞེས་གསུངས་པ་ལྟར་བྱེད་དགོས། འོན་ཀྱང་ཁོང་ཁྲོ་ལངས་བཞིན་དུ་
བྱས་ན་ནི་དགེ་བའི་ནུས་པ་བཅོམ་འགྲོ་བས་གཟབ་པར་བྱེད་དགོས། ཡང་གཞོན་
པས་རང་ལ་ཆོས་ཀྱི་ཚིག་དོན་དྲིས་བྱུང་ན་ཁྱད་གསོད་མེད་པར་རྗེས་སུ་ཡི་རངས་
དང་བཅས་ནས་བསླབ་དགོས། དེའི་ཚེ་རང་གི་ཁ་འདོན་སོགས་ཆག་ན་ཡང་གནང་
བ་གཏོང་མི་དགོས་ཏེ། དེ་ལས་ཅིག་ཤོས་ཕན་ཡོན་ཆེ་ཚུལ་མདོ་ལས། མཆོད་རྟེན་
བྱེ་བ་འབུམ་བཞེངས་པ་ལས། གང་ཟག་གཅིག་ཁ་ཡར་ཕྱོགས་པ་བསོད་ནམས་ཆེ་
བར་གསུངས་པ་ཡིན། ཡང་དགེ་འདུན་ནང་ཕན་ཚུན་དུ་གཅིག་གིས་གཅིག་ལ་
གནོད་སེམས་སོགས་མི་མཛད་པར་ཤིན་ཏུ་མཐུན་པར་མཛད་དགོས། དེ་ཡང་རྒན་
པས་གཞོན་པ་ལ་བརྩེ་ གདུང་དང་བཅས་ ནས་ བསླབ་ ཡར་ སོགས་བྱེད་པ་དང་།
གཞོན་པས་ཀྱང་རྒན་པ་ལ་གུས་ཞབས་དང་བཅས་ནས་ཉན་པ་སོགས་བྱེད་དགོས་ཏེ།
པོ་ཏོ་བའི་གསུང་ད་གིན་ཞུས་པའི་འཕྲོ་ལས། མཁན་སློབ་ལ་མཁན་སློབ་ཏུ་མི་
འཛིན་པར་ཁ་མཉམ་ལག་མཉམ་དུ་འཛིན་པ་བསྟན་པ་ཉམས་པའི་རྟགས་ཡིན་
གསུངས་ཤིང་མདོ་རྩ་བ་ལས། མཁན་པོ་དང་སློབ་དཔོན་ཚུལ་ཁྲིམས་འཆལ་བ་ལ་
ཡང་ངོ་ཞེས་རང་ཀྱི་མཁན་སློབ་ཚུལ་ཁྲིམས་འཆལ་པ་ཡིན་ན་ཡང་གུས་ཞབས་བྱེད་
དགོས་པར་གསུངས། འབྲས་བུའི་སྐབས་རྣམ་སྨིན་གྱི་འབྲས་བུ་ལ། མི་དགེ་བ་
བཅུ་ལ་ཀུན་སློང་དུག་གསུམ་ཆེ་འབྲིང་ཆུང་གསུམ་ཀྱིས་བསྐྱེད་པའི་ཆུང་འབྲིང་ཆེན་
པོ་གསུམ་རེ་ཡོད་ལ། དེ་དག་ཆེན་པོས་དམྱལ་བ། འབྲིང་གི་ཡི་དྭགས། ཆུང་ངུས་
303



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དུད་འགྲོར་སྐྱེ་བར་སའི་དངོས་གཞིར་གསུངས་ཤིང་། ས་བཅུ་པའི་མདོ་ལས་འབྲིང་
གིས་དུད་འགྲོ་དང༌། ཆུང་དུས་ཡི་དྭགས་སུ་སྐྱེ་བར་གསུངས། དེ་ཡང་ངན་
བའི་ཕུང་པོ་ལྔ་པོ་དེ་མི་དགེ་བའི་ལས་ཀྱི་རྣམ་སྨིན་གྱི་འབྲས་བུ་ཡིན་ཞིང་། དེ་ཡིན་
ན་དེའི་རྣམ་སྨིན་གྱི་འབྲས་བུ་ཡིན་ པས་ཁྱབ་པ་ནི་མེད་གསུངས། རྒྱུ་མཐུན་གྱི་
འབྲས་བུ་ལ་ངན་འགྲོ་ནས་མིར་སྐྱེས་ཀྱང་ཞེས་གསུངས་པ་ནི་ངན་སོང་དུ་མི་དགེ་
བའི་རྣམ་སྨིན་རྫོགས་ནས་ལས་གཞན་ཞིག་དབང་གིས་མིར་སྐྱེས་ཀྱང་སྲོག་གཅོད་
ཀྱིས་མྱོང་བ་རྒྱུ་མཐུན་ཚེ་ཐུང༌། མ་བྱིན་ལེན་གྱིས་ལོངས་སྤྱོད་ཀྱིས་ཕོངས། ལོག་
གཡེམ་གྱིས་ཆུང་མ་མ་བསྲུང་པར་འགྱུར་གསུངས་ཀྱང་། དེས་མི་ཆོག་དགེ་ཕྲུག་མ་
བསྲུངས་པ་དང་མ་རུང་བར་འགྱུར་བ་དང༌། གཡོག་འཁོར་མ་བསྲུངས་པར་འགྱུར་
བ་སོགས་ཀྱང་ཡིན། རྫུན་གྱིས་སྐུར་པ་འདེབས་པ་མང་བ་དང་། ཕྲ་མས་གྲོགས་མི་
བརྟན་པར་འགྱུར་བ་དང་། ཚིག་རྩུབ་ཀྱིས་མ་བྱུང་མ་ཕེར་ ཤ་ སྟག་གོ་བ་དང་།
ངག་བཀྱལ་གྱིས་གཞན་གྱི་རང་ལ་མི་ཉན་པར་འགྱུར་ཏེ་འདི་དག་ལ་བསམ་བློ་བཏང་
ན་ཐམས་ཅད་རང་གི་ལས་ཡིན། ཤ་ར་བས་ཀྱང༌། ཕྱོགས་ངན་ལེ་ལན་གཞན་ལ་
གདམས་མེད། ། ཐམས་ཅད་ལས་ཀྱི་སྟེང་དུ་ཀོར་ཀོར་འོང་གསུངས་པ་ཡིན། ཡིད་
ཀྱི་གསུམ་གྱི་མྱོང་བ་རྒྱུ་མཐུན་ལ་ཆགས་སྡང་རྨོངས་གསུམ་ཤས་ཆེ་བར་གསུངས་པ་
རང་ཉིད་དེ་གསུམ་ཤས་ཆེ་བ་ལ་ཡང་བྱེད་མོད། གཞན་གྱིས་རང་ལ་དེ་གསུམ་ཤེས་
ཆེ་བ་བྱེད་པ་ཡོང་བ་ལ་སྦྱར་བ་ཡང་ཡོད། གཞན་ཡང་བརྣབ་སེམས་ཀྱིས་བརྩམས་
པའི་བྱ་བ་མི་འགྲུབ་པ་དང༌། གནོད་སེམས་ཀྱིས་རང་ལ་གཞན་གྱི་གནོད་འཚེ་མང་
བ་དང་། ལོག་ལྟས་རང་གར་སླེབ་པ་དེར་སྔར་ནས་ཡོད་པའི་གསེར་དངུལ་དང་
འབྲུ་སོགས་དཀོན་པ་དང་ནུབ་པར་འགྱུར། འདིའི་ལོག་ལྟ་ཡང་གཞན་གྱིས་དགེ་
བའི་ཕན་ཡོན་དང༌། སྡིག་པའི་ཉེས་དམིགས་ཇི་འདྲ་ཞིག་བཤད་ཀྱང་དེ་ལ་ཡིད་མི་
ཆེས་པ་སྟེ། བཀའ་གདམས་གོང་མའི་གསུང་ལས། དགེ་བའི་ཕན་ཡོན་བཤད་ཙ་
304



ཉིན་ཉེར་གསུམ་པ།
ན། ། འོ་ན་ཏ་ཟེར་ཡིད་མི་ཆེས། ། ཞེས་སོགས་གསུངས་པ་ལྟ་བུ་ཡིན། མི་དགེ་
བཅུའི་བྱེད་པ་རྒྱུ་མཐུན་ནི། མིར་སྐྱེས་ཀྱང་དེ་དག་ལ་དགའ་བ་སྟེ། སྲོག་གཅོད་ཀྱི་
བྱེད་པ་རྒྱུ་མཐུན་སྲོག་གཅོད་ལ་དགའ་ཞིང་སྲོག་གཅོད་ཀྱི་གཏམ་ཙམ་ཐོས་ཀྱང་
འཛུམ་མེར་བྱེད་པ་ལྟ་བུ། དེ་ཐམས་ཅད་ལ་རིགས་འགྲེ། འོ་ན་རྒྱུ་མཐུན་དང་
བདག་འབྲས་མིའི་རྟེན་ལ་བརྗོད་པ་ཅི་ཡིན་སྙམ་ན། ངན་སོང་ལ་དེ་དག་མེད་པ་
མིན་ཀྱང་། རྣམ་སྨིན་གྱི་འབྲས་བུ་གཙོ་ཆེ་བས་དེ་དག་མ་བཤད་ཅིང་། དེ་ནས་
རྣམ་སྨིན་རྫོགས་ཀྱང་དེ་གཉིས་ཡོད་པའི་དབང་དུ་བཏང་ནས་དེ་ལྟར་གསུངས་པ་
ཡིན། འབྲས་བུ་གསུམ་པོ་དེ་ཡང་སྲོག་གཅོད་ལ་སྦྱར་ན། ཕ་རོལ་པོ་གསོད་བྱར་
གྱུར་པ་དེ་ལ་ལུས་ཚོར་དང་སེམས་ཚོར་སྡུག་བསྔལ་བསྐྱེད་པར་བྱས་པ་ལས། རང་
ལ་དམྱལ་བའི་སྡུག་བསྔལ་ལུས་སེམས་ཀྱི་སྟེང་དུ་མྱོང་བ་ལ་སོགས་པའི་ཡིད་དུ་མི་
འོང་བའི་རྣམ་སྨིན་གྱི་འབྲས་བུ་འབྱུང༌། བསད་པ་དངོས་ཀྱི་རྒྱུ་མཐུན་དུ་དམྱལ་བ་
དེར་ཡང་གཞན་གྱིས་རང་ཉིད་གསོད་པ་སོགས་ཀྱི་སྡུག་བསྔལ་འབྱུང༌། དཔེར་ན་
རྒྱལ་པོ་ཞིག་སྐྱེད་མོས་ཚལ་དུ་རྩེ་བཞིན་པའི་ཚེ་རང་ཚོས་བསད་ན་གསོད་པར་ཉེ་བ་
དེའི་ཚེ་རྒྱལ་པོ་དེ་གསོད་པ་ལ་ཉེ་བའི་སྣང་བ་ཚུན་གྱིས་གཟི་བརྗིད་ཉམས་ནས་འགྲོ་
བས་དེའི་བདག་འབྲས་བུ་དམྱལ་བའི་ས་ཕྱོགས་ཡིད་དུ་མི་འོང་བར་སྐྱེ་བ་སོགས་
འགྲུབ་པ་ཡིན་ཏེ། མཛོད་ལས། སྡུག་བསྔལ་ཕྱིར་དང་བསད་ཕྱིར་དང་། ། གཟི་
བྱིན་མེད་ཕྱིར་འབྲས་རྣམ་གསུམ། ། ཞེས་གསུངས་ པ་ཡིན་གསུངས། བདག་
འབྲས་ཀྱི་སྐབས། རྫུན་སྨྲས་པས་ལས་ཀྱི་མཐའ་རྒྱས་པར་མི་འགྱུར་བར་ག
ད་བར་གསུངས་
ཀྱང་ལས་མཐའ་མི་འགྲུབ་པ་རང་བཤད་ཆོག བདག་འབྲས་ཡུལ་སྤྱི་ལ་སྨིན་པར་
གསུངས་ཀྱང་། སྒེར་ལ་མི་སྨིན་པ་མིན་ཏེ། རང་ཉིད་ས་ཕྱོགས་ངན་པར་སྐྱེས་ནས་
དེ་ལས་གཞན་ས་ཕྱོགས་བཟང་བར་འགྲོ་འདོད་ཀྱང་འགྲོ་རྒྱུ་གཏན་ནས་མི་ཡོང་བ་ལྟ་
བུ་ཡིན་གསུངས། དེ་ལྟར་ན་སྲོག་གཅོད་དྲན་མ་ཐག་ནས་དེའི་གཉེན་པོ་འགྱོད་པ་
305



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དྲན་པར་བྱས་ནས་སྡོམ་དགོས་ཏེ། དེས་ནི་དཀར་པོའི་ལས་ལམ་དུ་འགྱུར་བ་ཡིན།
དེའི་ཚུལ་ཡང་མི་དགེ་བ་བཅུ་ལས་ཕྱིར་བཟློག་པའི་ཆ་ནས་དཀར་པོའི་ལས་ལམ་བཅུ་
བཤད་པ་ཡིན་ཞིང༌། དེ་ཡང་སྲོག་གཅོད་སྡོམ་པར་རྩོམ་པ་སྦྱོར་བ། དེའི་མཐུས་
སེམས་རབ་ཏུ་ཞི་བར་གྱུར་བ་ན་མཐར་ཐུག་གྲུབ་པ་ཡིན། དེས་གཞན་ལ་རིགས་
འགྲེ། ཡིད་ལས་གསུམ་ལ་ཡང་ཆགས་སྡང་རྨོངས་གསུམ་ལས་སྡོམ་པའི་ཡིད་དེ་
འཇོག་ལ། དེ་ལ་ཡང་། ཁྱད་ཆོས་ཚང་རྒྱུ་འགའ་ཞིག་ཡོད། རྣམ་སྨིན་ནི་དགེ་
བཅུ་ཆེ་འབྲིང་ཆུང་གསུམ་གྱིས་རིམ་པ་ལྟར། ཁམས་གོང་གི་ལྷ་དང་། འདོད་ལྷ་
དང་མིའི་ཕུང་པོ་འགྲུབ་ཅིང༌། རྒྱུ་མཐུན་དང་བདག་འབྲས་ནི། སྲོག་གཅོད་
སྤངས་པས་ཚེ་རིང་ཞིང་ནད་མེད་པར་འགྱུར་བ་སོགས་མི་དགེ་བ་ལས་ཟློག་སྟེ་སྦྱར།
འཕེན་རྫོགས་ཀྱི བ་ནི་མཛོད་ལས། གཅིག་གིས་སྐྱེ་བ་གཅིག་འཕེན་ཏེ། །
ཡོངས་རྫོགས་བྱེད་པ་དུ་མ་ཡིན། ། ཞེས་གསུངས། བདེ་འགྲོའི་རྟེན་ཡིན་ན་འཕེན་
བྱེད་དགེ་བས་འཕངས་པས་ཁྱབ་ཀྱང་། རྫོགས་བྱེད་ངེས་པ་མེད་དེ། མིར་སྐྱེས་
ཀྱང་སྡུག་བསྔལ་ཤ་སྟག་གིས་དུས་འདའ་དགོས་པ་རྣམས་ནི་རྫོགས་བྱེད་མི་དགེ་བས་
རྫོགས་པ་ཡིན། དེ་བཞིན་དུ་ངན་འགྲོའི་རྟེན་ཡིན་ན་འཕེན་བྱེད་མི་དགེ་བས་
འཕངས་པས་ཁྱབ་ཀྱང༌། ཀླུ་རྒྱལ་གཙུག་ན་རིན་ཆེན་ལྟ་བུ་དཔལ་འབྱོར་དང་བདེ་
སྐྱིད་ཕུན་སུམ་ཚོགས་པ་ལ་སྤྱོད་པ་རྣམས་རྫོགས་བྱེད་དགེ་བས་རྫོགས་པ་ཡིན། དེ་
ལྟར་ན་མི་དགེ་བའི་ལས་འདི་སངས་རྒྱས་ཀྱི་སར་སླེབས་མ་ཤེས་པ་མ་གཏོགས།
གལ་ཏེ་སླེབས་རྒྱུ་ཞིག་ཡོད་ན་ལག་རྗེས་ངན་པ་ཞིག་འཇོག་པ་ལས་འོས་མི་འདུག
དམྱལ་ཁམས་སུ་ཡང་དགེ་བའི་ལས་འདི་གཅིག་སླེབ་ན་ལག་རྗེས་བཟང་པོ་ཞིག་
འཇོག་པ་ལས་འོས་མི་འདུག་སྙམ་པའི་ངེས་ཤེས་རྙེད་པར་བྱེད་དགོས། ཡང་མྱོང་
ངེས་ནི་ལས་བྱས་བསགས་ཚང་བ་རྣམས་ཡིན། བྱས་ལ་མ་བསགས་པ་ནི་མྱོང་ངེས་
མ་ཡིན་པས་བྱས་བསགས་ཀྱི་ཁྱད་པར་ནི། རྨི་ལམ་དུ་བྱས་པ་དང༌། མི་འདོད་
306



ཉིན་ཉེར་གསུམ་པ།
བཞིན་དུ་བྱས་པ་དང༌། འགྱོད་བཞིན་དུ་བྱས་པ་སོགས་བྱས་ལ་མ་བསགས་པའི་
ལས་བཅུ་ས་སྡེ་ནས་བཤད་ཅིང་། སྦྱོར་བ་དང་འཇུག་ཚང་ལ་དངོས་གཞི་མ་ཚང་བ་
དཔེར་ན་མི་གསོད་རྒྱུ་བྱུང་ན་དགའ་བ་ལ་སྙམ་པ་ལྟ་བུའི་དགའ་བ་སྒོམ་པ་གཉིས་
ཚང་ཡང་། གསོད་པའི་དངོས་གཞི་མ་བྱས་ན་བསགས་ལ་མ་བྱས་པའི་ལས་ཡིན།
སྦྱོར་དངོས་འཇུག་གསུམ་ཀ་ཚང་ན་བྱས་བསགས་ཚང་བ་ཡིན། རང་གི་འདོད་པར་
མེད་ཀྱང་མི་འདོད་བཞིན་དུ་གསོད་དགོས་པ་བྱུང་ན་བྱས་ལ་མ་བསགས་པ་ཡིན།
ཟག་མེད་ཀྱི་ལས་ལྟ་བུ་བྱས་བསགས་གཉིས་ཀ་མ་ཚང་པའི་ལས་ཡིན། མདོར་ན་
དགའ་བཞིན་དུ་བྱས་པ་ལ་གཉིས་ཀ་ཚང་ནས་ཡོང་། མི་དགའ་བཞིན་དུ་བྱས་ན་
བྱས་ལ་མ་བསགས་པར་འགྲོ། བྱེད་འདོད་ཀྱང་བྱེད་རྒྱུ་མ་བྱུང་ན་བསགས་ལ་མ་
བྱས་པར་འགྲོ་བས་མི་དགེ་བའི་ཕྱོགས་གང་ཡིན་དང་པོ་ནས་མ་བསམ་པ་དགོས།
བསམ་ནས་བསགས་ཀྱང་ལུས་ངག་སོགས་ཀྱིས་མ་བྱས་པ་དགོས། གལ་ཏེ་བྱས་
བསགས་ཚང་ན་ཡང་དེ་མ་ཐག་འགྱོད་སེམས་ཀྱིས་བཤགས་སྡོམ་བྱས་ན་སླར་བྱས་ལ་
མ་བསགས་པར་འགྱུར་བས་རྣམ་སྨིན་མྱོང་ངེས་མ་ཡིན་པར་འགྲོ་བས་དེ་ལྟར་བསླབ་
དགོས། ཡང་རྨི་ལམ་དུ་མི་བསད་པར་རྨིས་ནས་སླར་སད་དུས་དགའ་བ་སྒོམ་པ་ལྟ་
བུས་གསོས་བཏབ་ན་བྱས་བསགས་ཚང་བར་འགྲོ་བ་ཡིན། དེ་དག་ལ་དགོངས་ནས་
སློབ་དཔོན་འཕགས་པ་ཐོགས་མེད་ཀྱི་མན་ངག་ལྟར་དབྱིག་གི་གཉེན་པོས་ལས་གང་
ཞིག་འཇོམ་ཞིང་སྡོམ་ན་མཐོལ་ཞིང་བཤགས་ན་ཞེས་སོགས་གསུངས། ཡང་མི་དགེ་
བ་བསམ་པ་དང་བསགས་པ་མི་འདྲ་སྟེ། འདི་དང་འདི་ཞེས་བྱ་བ་བྱས་ན་མི་དགེ་བ་
ཡིན་སྙམ་དུ་བསམ་པ་དེ་མི་དགེ་བ་བསམ་པ་ཡིན་ཀྱང་བསགས་པ་མིན་ཏེ། དེ་འདྲ་
བ་ནི་འཕགས་པའི་ཐུགས་ལ་ཡང་ཡོད་ལ། འོན་ཀྱང་འཕགས་པ་ལ་འཕེན་བྱེད་ཀྱི་
ལས་གསར་དུ་གསོག་པ་མེད། འཕགས་ པའི་ རྒྱུད་ལ་འཕེན་བྱེད་ཀྱི་ལས་ ཡོད།
འཕེན་བྱེད་ཀྱི་ལས་ཡིན་ན་གསར་བསགས་ཀྱི་ལས་ཡིན་པས་མ་ཁྱབ་པ་སོགས་ཀྱི་
307



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།།
འཛིན་ཚུལ་ཡང་ངེས་ངེས་ཡོང་བ་བྱེད་དགོས། དགེ་བ་ལ་ནི་སེམས་ཀྱིས་བསགས་
གང་ཐུབ། ལུས་ངག་གིས་བྱེད་གང་ཐུབ། དེ་ཡང་རྒྱུན་བསྲིངས་ནས་ཡང་ཡང་
བྱེད་གང་ཐུབ་བྱེད་དགོས། དེ་ཡང་སྤེལ་དགོས། སྤེལ་ཚུལ་ནི་རྗེ་རིན་པོ་ཆེས།
ཁྱད་པར་རང་གི་སྔོན་བྱས་དགེ་བ་ལ། ། རློམ་སེམས་བྲལ་བའི་དགའ་བ་ཆེར་བསྐྱེད་
ན། ། སྔོན་བྱས་དགེ་བ་གོང་དུ་འཕེལ་ལོ་ཞེས། ། རྒྱལ་བས་གསུངས་བའི་དོན་དེ་
སྒྲུབ་ཕྱིར་དང་། ། དགོས་པ་གཞན་ཡང་མང་དུ་མཐོང་བས་ན། ། སེམས་ཁྱོད་
དགའ་བ་འདི་ལྟར་བསྐྱེད་ན་ལེགས། ། ཞེས་གསུངས་པ་ལྟར། རང་
རང་གི་དགེ་བ་ལ་
རྗེས་སུ་ ཡེ་ རང་གི་དགའ་བ་སྒོམ་པའི་སྒོ་ནས་ཡིན། དེ་ལྟར་བསམ་བཞིན་དུ་
བསགས་པའི་མྱོང་ངེས་ཀྱི་ལས་དེ་ལ་མཐོང་ཆོས་མྱོང་འགྱུར། སྐྱེས་ནས་མྱོང་འགྱུར།
ལན་གྲངས་གཞན་ལ་མྱོང་འགྱུར་གསུམ་ཡོད་པས། དགེ་བ་ལ་ནི་བྱུང་ན་མཐོང་
ཆོས་མྱོང་འགྱུར་དང་། དེ་མིན་ཡང་སྐྱེས་ནས་མྱོང་འགྱུར་ཞིག་བསགས་གང་ཐུབ་
བྱེད་དགོས་ལ། མཐོང་ཆོས་མྱོང་འགྱུར་ནི་རང་གི་སྐྱེ་བ་འདི་རང་ལ་ལས་དེའི་
འབྲས་བུ་མྱོང་བ་སྟེ། མཛོད་ལས། གང་དག་འགོག་བྱམས་ཉོན་མོངས་མེད། །
མཐོང་དང་དགྲ་བཅོམ་འབྲས་ལངས་པ། དེ་ལ་ཕན་གནོད་བྱས་པ་ཡི། ། འབྲས་
བུ་འཕྲལ་དུ་མྱོང་བར་འགྱུར། ། ཞེས་འགོག་པའི་སྙོམས་འཇུག་དང་བྱམས་པའི་
ཏིང་ངེ་འཛིན་ལས་ལངས་མ་ཐག་སོགས་ལ་ཕན་གནོད་ཕྲན་བུ་བྱས་ཀྱང་རྟེན་གྱི་སྒོ་
ནས་མཐོང་ཆོས་མྱོང་འགྱུར་དུ་གསུངས་པ་དང་། ཡང་ཉོན་མོངས་ཟ
ས་རབ་དང་དྲག་
པོ་དང་། ། ཡོན་ཏན་ཞིང་དང་རྒྱུན་ཆགས་སུ། ། བྱས་པ་གང་ཞིག་ཡིན་པ་དང༌།
ཕ་མ་གསོད་གང་དེ་ངེས་སོ། ། ཞེས་པས་ཉོན་མོངས་ཤུགས་དྲག་པོས་ཀུན་ནས་
བསླངས་ཏེ་བྱས་པའི་ལས་སོགས་བསམ་པའི་སྒོ་ནས་མཐོང་ཆོས་མྱོང་འགྱུར་དུ་
འགྱུར་བ་གསུངས་པ་ཡིན། དགེ་བ་ལ་ནི་འབྲས་བུ་དེ་ཙམ་གྱིས་མི་ཚད་བྲལ་འབྲས་
ཀྱང་ཡོད་པས་དེ་ལ་འབུངས་སུམ་འདོན་དགོས། དེ་ཡང་ལོ་རྒྱུས་དང་སྦྲེལ་ནས་
308



ཉིན་ཉེར་གསུམ་པ།
ཞུས་ན་ངེས་པ་སྐྱེ་སླ་བས། བསམ་པའི་སྒོ་ནས་སྟོབས་ཆེ་བས་མཐོང་ཆོས་མྱོང་
འགྱུར་དུ་འགྱུར་ཚུལ་ནི། ཆོས་ཀྱི་དོན་དུ་དཀའ་སྤྱད་ཇི་ཙམ་བྱེད་དགོས་བྱུང་ཀྱང་
ཡིད་སྤྲོ་སིང་སིང་ཞིག་མཛད་ན་ངེས་པར་ཚེ་འདི་ལ་མཐོང་ཆོས་ཀྱི་འབྲས་བུ་ཕུན་
སུམ་ཚོགས་པ་འབྱུང་སྟེ། དགེ་བཤེས་གླང་རི་ཐང་པ་རྡོ་རྗེ་སེང་གེ་དེ་དང་པོར་འཚོ་
ཆས་ཧ་ཅང་བཀྲེན་པ་བྱུང་ཀྱང་ཐུགས་སྣང་གང་ཡང་མེད་པ་སྤྲོ་བཞིན་དུ་ཆོས་ཕྱིར་
དཀའ་སྤྱད་ཁུར་དུ་བཟོད་པར་མཛད་པའི་སྐབས་ཤིག སྟོད་ལུང་ཕྱོགས་སུ་བྱོན་
པར་ཡུར་བུ་ཞིག་ལ་མཆོང་བར་མཛད་པ་ན། གསོལ་ཆས་བཀྲེན་པར་བརྟེན་སྐུ་
གཟུགས་ངན་བས་མཆོངས་མ་ཐུབ་པར་ཡུར་བུའི་ནང་དུ་འགྱེལ་ཏེ་དྲན་མེད་དུ་སོང་
བ་ན། སྔགས་པ་ཞིག་གྲོང་ཆོག་ལ་སོང་ནས་ལོག་འོང་བས་མཐོང་སྟེ། སེམས་ཀྱིས་
མ་བཟོད་པར་རྟ་ལས་བབས་ནས། ཁོ་རང་གི་གལ་ཏའི་ནང་དུ་གཏོར་མའི་རོ་དོ་
སྤག་སྐྱུར་མོ་ཡོད་པ་དགེ་བཤེས་ཀྱི་ཞལ་དུ་གསོལ་བ་སོགས་བྱས་པར་བརྟེན་ཕེབས་པ་
བྱུང༌། དེར་སྔགས་པའི་ཁྱིམ་དང་ཡུལ་དང་རུས་དང་མིང་སོགས་ཞིབ་ཏུ་དྲིས་ནས་
ཐུགས་ལ་མ་བརྗེད་པར་བཟུང་སྟེ་རྗེས་སོར་དགེ་བཤེས་ཉིད་འཕྲིན་ལས་རྒྱས་ཏེ་
ལོངས་སྤྱོད་ཆེ་དུས་སྔར་གྱི་སྔགས་པ་ལ་འབུལ་བ་བཟང་པོ་སྐྱེལ་བར་མཛད་པ་སོགས་
སྔོན་བྱུང་གི་ལོ་རྒྱུས་མཐའ་ཡས་གསུངས། ཞིང་གི་སྒོ་ནས་སྟོབས་ཆེ་བས་མཐོང་
ཆོས་མྱོང་གྱུར་དུ་འགྱུར་ཚུལ་ནི་ཞིང་དཀོན་མཆོག་ལ་བརྟེན་པའི་དགེ་སྡིག་གཉིས།
དེ་བཞིན་དུ་བླ་མ་དང་། ཕ་མ་དང༌། སེམས་ཅན་ལ་བརྟེན་པའི་དགེ་སྡིག་གཉིས་
གཉིས་ཏེ་བརྒྱད་གསུངས་ཤིང་། དེ་འདྲའི་ཞིང་ལ་ཚོགས་བསགས་པའི་འབྲས་བུ་
མཐོང་ཆོས་ལ་མྱོང་བའི་ཚུལ་ནི། རྒྱན་པོ་རྒྱལ་བ་པ་ཞེས་པས་རང་སངས་རྒྱས་ཤིག་
དང་མཇལ་བ་ན་དད་དེ་མཆིལ་ལྷམ་སོགས་ཕུལ་བས་ཚེ་དེར་ཆུའི་ནང་ནས་གསེར་
རྙེད་པ་སོགས་བྱུང་། ཡང་རྒྱལ་པོ་གསེར་མདོག་ཅན་ཞེས་པས་ཀྱང་རང་སངས་
རྒྱས་ལ་འབྲས་བྲེ་བོ་ཆུང་གང་ཕུལ་བས་སྐྱེ་བ་དེར་འབྲས་ཀྱི་ཆར་པུས་ནུབ་ཙམ་
309



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག
ཇུག་ངོགས།
བབས་པ་བྱུང༌། གཞན་ཡང་ཇོ་བོ་སྙེ་ཐང་ན་བཞུགས་དུས་འབྲོམ་དཀོན་འབར་བྱ་
བ་གཅིག་གི་རྟ་བཟང་པོ་གཅིག་གཞོན་ནས་ཕྱུར་ཕྱིར་བྱུང་བས་ཇོ་བོ་དང་མཇལ་བས་
རང་དབང་མེད་པར་དད་པ་སྐྱེས་རྟ་དེ་ཇོ་བོ་ལ་ཕུལ་བས་ཕྱིས་དཀོན་འབར་ལོ་བརྒྱ་
དང་ཉི་ཤུ་ཐུབ་པ་བྱུང༌། ཡང་
ཡང་གཞོན་ནུ་མ་གཅིག་གིས་གོས་རས་ཁུ་ཁྲའུ་གཅིག་གོན་
ནས་ཕྱར་ཕྱིར་བྱུང་བས་ཇོ་བོ་མཇལ་ནས་གོས་དེ་ཇོ་བོ་ལ་ཕུལ་བས་ཕྱིས་ཞང་ཀ་མའི་
ཡུལ་དུ་ལོངས་སྤྱོད་དང་འབྱོར་བ་བསམ་གྱིས་མི་ཁྱབ་པ་བྱུང་གསུངས།། ། །
310



ཉིན་ཉེར་བཞི་པ།
སློབ་དཔོན་དཔའ་བོས་སྐྱེས་རབས་ལས། དགེ་དང་མི་དགེའི་ལས་ལས་
འཇིག་རྟེན་ཕ་རོལ་ཏུ། ། བདེ་དང་མི་བདེར་འགྱུར་བ་དག་ཏུ་ངེས་བྱས་ནས། །
སྡིག་པ་སྤངས་ཏེ་དགེ་བའི་ལས་ལ་རབ་ཏུ་འཇུག ། དད་པ་མེད་པ་དག་ནི་ཇི་ལྟར་
འདོད་པར་སྤྱོད། ། ཅེས་གསུངས་པའི་ལུང་འདྲེན་པ་གནང་ནས། རང་འཇིག་
རྟེན་ཕ་རོལ་ཏུ་འགྲོ་བའི་ཚེ་རྗེ་རིན་པོ་ཆེས། དཀར་ནག་ལས་འབྲས་ཕྱི་བཞིན་
འབྲང་བ་ལ། །
ངེས་པ་བརྟན་པོ་རྙེད་ནས་ཞེས་སོགས་གསུངས་པ་ལྟར། ལས་
རགས་པ་ལ་བརྟེན་ནས་ངན་སོང་གསུམ་ལ་སོགས་པ་དང་། ལས་ཕྲ་མོ་ལ་བརྟེན་
ནས་ཁམས་གོང་མ་དང་། དེ་ལས་ཀྱང་ཤིན་ཏུ་ཕྲ་བ་སྲིད་རྩེའི་ཏིང་ངེ་འཛིན་གྱིས་
སྲིད་པའི་རྩེ་མོར་སྐྱེལ་བར་བྱེད་ཀྱང༌། ལས་དེ་ངེས་འབྱུང་དང་སྟོང་ཉིད་རྟོགས་
པའི་ཤེས་རབ་ཀྱིས་མ་ཟིན་པས་སླར་ཡང་འོག་མར་ལྷུང་པར་འགྱུར་པ་ནི་དཔེར་ན།
བྱ་ནམ་མཁར་ལ་འཕུར་ཚེ་དང་པོ་ལུས་ཀྱི་གྲིབ་མ་འོག་ཏུ་གསལ་བར་སྣང་ཡང་།
རིམ་གྱིས་ཇེ་མཐོ་ཇེ་མཐོར་སོང་བ་ན་གྲིབ་མ་ཡོད་ཀྱང་སྣང་མི་ཐུབ། སླར་བབས་
པའི་ཚེ་གྲིབ་མ་ཡང་གསལ་པོར་སོང་ནས་ལུས་དང་འབྲེལ་ནས་འགྲོ་བ་དང་འདྲ།
དེ་ལྟ་བུའི་ལས་འབྲས་ཀྱིས་ཚུལ་དེ་རང་གི་བློས་ངེས་པར་བྱས་ནས་སྡིག་སྤོང་དགེ་
སྒྲུབ་ལ་འབད་དགོས། དེ་ནི་ལས་འབྲས་ལ་ཡིད་ཆེས་ཀྱིས་དད་པའི་ལུགས་ཡིན་
ཞིང་། ལས་འབྲས་ལ་ཡིད་ཆེས་ཀྱི་དད་པ་མེད་པ་རྣམས་ནི་རང་དགའ་བ་ཞིག་ལ་
འཇུག་པས་དེ་ལ་འཇིག་རྟེན་རང་དགའ་བ་ཡང་ཟེར་པ་ཡིན་གསུངས་ཏེ་དེ་ནི་སྐྱེས་
རབས་ཀྱི་དོན་དང་། ལས་འབྲས་བ་ པ་ཚུལ་ཁ་སང་གསུང་བཤད་ལ་བསྐྱར་བཤད་
མཛད་ནས་དགེ་བའི་མཐོང་ཆོས་མྱོང་འགྱུར་གྱི་དཔེ་ཁ་སང་ཞུས་པ་ལྟར་དང་།
311



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
* ཡང་
དགེ་བའི་མཐོང་ཆོས་མྱོང་འགྱུར་ཀྱང་སྔོན་ཞུས་པའི་སྣེའུ་ཟུར་བའི་སློབ་མ་དགེ་ཚུལ་
གྱི་ལོ་རྒྱུས་འདིར་ཡང་བླངས་ནས་བསམ་དགོས་ཤིང་། དེར་མ་ཟད་གཞན་པ
མང་སྟེ། དགེ་བཤེས་བྱ་ཡུལ་བ་སྐུ་ན་ཕྲ་དུས་སྤྱན་སྔ་རིན་པོ་ཆེ་ཐུགས་གཙིགས་ཤིན་
ཏུ་ཆེ་བ་ལ་ཕྲག་དོག་གིས་ཡིད་དཀྲུགས་པའི་དགེ་བཤེས་ཆེན་པོ་བཅུ་གསུམ་གྱིས་སྐུར་
འདེབས་མི་བཟད་བ་བྱས་པས་ཐམས་ཅད་རིམས་དྲག་པོ་བཏབ་སྟེ་ཤི། ཡང་དགེ་
བཤེས་གྲབ་པ་འདུལ་འཛིན་གྱིས། དགེ་བཤེས་སྟོད་ལུང་པ་ལ་དང་པོ་ཆོས་འབྲེལ་
བྱས། དེ་ནས་སྡིག་འདྲ་བ་ཨེན་རེ་ཙམ་བསགས་འཆི་ཙ་ན་ལུས་ལ་མེ་འབར་སྣང་བ་
བྱུང༌། མཁན་བུ་ཀུན་ལ་ཟངས་མོ་ཆེ་ཆུས་བཀང་ལ་དེའི་ནང་དུ་བསྐྱུར་དང་ཟེར།
དེ་ལྟར་བྱས་པས་ཀུན་གྱིས་ཚོར་པར་སོ་རེང་རེང་པ་བྱུང་ཟེར། རྣམ་སྨིན་ཇི་ལྟར་
སྨིན་ཚུལ་ཡང་སྒྲ་གཅན་འཛིན་གྱིས། ལས་ཀྱིས་འཁོར་བར་ལྕི་གང་དང༌། ། ཉེ་བ་
གང་དང་གོམས་པ་གང་། ། སྔོན་བྱས་གང་ཡིན་དེ་ལས་ནི། ། སྔ་མ་སྔ་མ་རྣམ་སྨིན་
འགྱུར། ། ཞེས་གསུངས་པ་ལྟར། ལས་དུ་མ་བསགས་པའི་ནང་ནས་ལྕི་བའམ་ཆེ་
བ་དེ་སྔོན་ལ་སྨིན་ནས་ཡོང་། ལྕི་ལོད་དང་ཆེ་ཆུང་སྙམ་ན་ཉེ་བ་དེ་སྔོན་ལ་སྨིན། དེ་
ཡང་འདྲ་ན་རང་ཉིད་གང་ལ་གོམས་པ་ཤས་ཆེ་བ་དེ་སྔོན་ལ་སྨིན། དེ་ཡང་འདྲ་ན་
གང་སྔོན་ལ་བསགས་པའམ་བྱས་པ་དེ་སྔོན་ལ་སྨིན་པ་ཡིན་པས་མི་དགེ་བ་ལ་གོམས་
འདྲིས་གང་ཆུང་བྱེད་དགོས། དགེ་བ་ལ་གོམས་པ་གང་ཆེ་བྱེད་དགོས། བྱས་ན་
འཆི་ཁར་ཡང་དད་པ་སོགས་དགེ་བློ་སྐྱེ་བའི་རྐྱེན་མང་པོ་རྙེད་ནས་ཕྱི་མ་བདེ་འགྲོར་
འགྲོ་བ་ཡིན་གསུངས། དེ་ལྟར་མི་དགེ་བཅུ་སྤོང་གི་ཚུལ་ཁྲིམས་ལ་བརྟེན་ནས་བདེ་
འགྲོ་སྤྱིའི་ལུས་རྟེན་འགྲུབ་པས་ལས་འབྲས་སྤྱིར་བསྟན་པ་ཞུས་ཟིན་ནས་བདེ་འགྲོའི་
རྟེན་ལ་འབྲས་བུ་བྱེ་བྲག་པ་སྒྲུབ་པའི་དབང་དུ་བྱས་ཏེ་ལས་འབྲས་བྱེ་བྲག་ཏུ་བསྟན་
པ་ལ། དེ་ཡང་སྤྱིར་སྡིག་པ་བྱས་ན་དམྱལ་བར་སྐྱེ་ཞིང་། དམྱལ་བར་སྐྱེས་ན་ཡུན་
རིང་པོའི་བར་བདེ་འགྲོ་མི་ཐོབ་པས་ཆོས་སྒྲུབ་པའི་སྐབས་མི་རྙེད་དེ། སྤྱོད་འཇུག་
312



ཉིན་ཉེར་བཞི་པ།
།
ལས། སྐད་ཅིག་གཅིག་བྱས་སྡིག་པས་ཀྱང་། ། བསྐལ་པར་མནར་མེད་གནས་
དགོས་ན། ། ཐོག་མེད་འཁོར་བར་བསགས་སྡིག་གིས། ། བདེ་འགྲོར་མི་འགྲོ་སྨོས་
ཅི་དགོས། ། ཞེས་གསུངས་པ་ལྟར་ཡིན་ཞིང་། བདེ་འགྲོ་ཡང་ཁྱད་པར་ཅན་ཞིག་
ཐོབ་དགོས་པའི་དབང་དུ་མཛད་ནས་རྣམ་སྨིན་གྱི་ཡོན་ཏན་བརྒྱད་གསུངས་པ་ཡིན་
ལ། དེ་ཡང་འབྲས་བུ་ལ་ཐོབ་འདོད་མེད་ན་རྒྱུ་དེ་དོན་གཉེར་མི་སྐྱེ་བས་དེའི་ཕྱིར་
འབྲས་བུ་སྔོན་ལ་གསུངས་ནས་རྒྱུ་རྗེས་ལ་གསུངས་པ་ཡིན། དེ་ལ་ཡང་ཡོན་ཏན་
གང་ལྡན་པའི་གཞིར་གྱུར་པའི་རྣམ་སྨིན། རྣམ་སྨིན་དེ་ལ་ ལྡན་པའི་ཡོན་ཏན།
ལྡན་པའི་ཡོན་ཏན་གྱི་བྱེད་ལས། ཡོན་ཏན་འགྲུབ་བྱེད་ཀྱི་རྒྱུ་དང་བཞི་ལས། མིའི་
ལུས་རྟེན་རྣམ་སྨིན་ཡིན། ཚེ་རིང་བ་སོགས་དེའི་ཡོན་ཏན་ཡིན། དེ་ལ་བརྟེན་ནས་
ཆོས་ཡུན་རིང་པོ་བྱེད་པ་སོགས་བྱེད་ལས་ཡིན་པས་དེ་འདྲ་ལ་བསམས་ནས་དེའི་རྒྱུ་
སྒྲུབ་དགོས། དེ་ཡང་ད་ལྟ་རྣམ་སྨིན་གྱི་ཡོན་ཏན་བརྒྱད་པོ་དེ་རང་ལ་ཡོད་པའི་
དབང་དུ་བཏང་ནས། ཕྱི་མ་ལ་ཡང་རྗེ་རིན་པོ་ཆེས། ལམ་མཆོག་བསྒྲུབ་ལ་མཚན་
ཉིད་ཚང་བའི་རྟེན། ། མ་རྙེད་བར་དུ་ས་ཕྱོད་མི་ཡོང་བས། ། དེ་ཡི་མ་ཚང་མེད་
པའི་རྒྱུ་ལ་སློབ། ། ཅེས་གསུངས་པ་ལྟར་ཡོན་ཏན་དེ་དག་དང་ལྡན་པའི་རྟེན་ཞིག་
མ་རྙེད་ན་ལམ་ལ་ས་ཕྱོད་གང་ཡང་མི་ཡོང་བར་སྣང་བས། དེའི་ཕྱིར་ད་ལྟ་ནས་དེའི་
རྒྱུ་སྒྲུབ་དགོས་པར་སྣང་སྙམ་དུ་བསམས། དེའི་ཚུལ་ཡང་བདག་ངན་སོང་ཙམ་ལ་
ཞེད་ནས་མངོན་མཐོ་སྒྲུབ་པ་མ་ཡིན་ཏེ། ངན་སོང་རྒྱུ་དང་བཅས་པ་ལ་ཞེད་ནས་
མངོན་མཐོ་སྒྲུབ་པ་ཡིན་པའི་ཕྱིར། ངན་སོང་ཙམ་ལ་ཞེད་པ་ཡིན་ན་བདེ་འགྲོ་ཙམ་
ཐོབ་ན་ངན་སོང་ཁེགས་པས་དེའི་རྒྱུ་ཙམ་སྒྲུབ་པས་ཆོག ད་ལམ་ངན་སོང་གི་རྒྱུ་ལ་
འཇིགས་པ་ཡིན་པས་ཕྱི་མ་ལམ་ལ་སློབ་ཏུ་རུང་བའི་རྟེན་ཁྱད་པར་ཅན་ཞིག་རྙེད་
དགོས་པར་སྣང་ལ། དེ་ལ་རྣམ་སྨིན་གྱི་ཡོན་ཏན་བརྒྱད་ལྡན་ཞིག་དགོས་པར་སྣང་
སྙམ་དུ་བསམས། འོ་ན་ཡོན་ཏན་བརྒྱད་གང་ཞེ་ན། ཚེ་ཕུན་སུམ་ཚོགས་པ། ཁ་
313



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
མང་
དོག་ཕུན་སུམ་ཚོགས་པ། རིགས་ཕུན་ སུམ་ཚོགས་པ། དབང་ཕྱུག་ ཕུན་ སུམ་
ཚོགས་པ། ཚིག་བཙུན་པ། དབང་ཆེ་བར་གྲགས་པ། སྐྱེས་པ་ཡིན་པ། སྟོབས་
དང་ལྡན་པ་རྣམས་ཡིན། དང་པོ་ནི། སྔོན་གྱི་འཕེན་པས་ཚེ་རིང་པོར་འཕངས་པ་
དང༌། འཕངས་པ་ལྟར་གནས་པ་ངེས་པར་དགོས། དེའི་བྱེད་ལས་ལ་རང་གཞན་
གྱི་དོན་ལས་བརྩམས་པའི་དགེ་བ་ཡུན་རིང་པོར་གསོག་པ་འབྱུང་། ཚེ་རིང་པོ་མ་
བྱུང་ན་ཡོན་ཏན་གཞན་གང་ཡོད་ཀྱང་གསོད་སར་ཁྲིད་པ་ལ་རྒྱན་བཏགས་པ་ལྟ་བུ་
ཡིན་ཞེས་གོང་མ་རྣམས་གསུངས། གཉིས་པ་ནི། ཁ་དོག་མཛེས་ཤིང་དབྱིབས་
ལེགས་ལ་ལུས་འདོམས་གང་གྲུ་བཞིར་སྙོམས་པས་ཆུ་ཞེང་གབ་པ་ཡིན། དེའི་བྱེད་
ལས་ལ་མཐོང་བ་ཙམ་གྱིས་གཞན་དགའ་ནས་ཚིག་ཉན་པར་འགྱུར། གསུམ་པ་ནི་
ཤིན་ཏུ་གལ་ཆེ་བས་སངས་རྒྱས་ཀྱིས་ཀྱང་མཆོག་གི་སྤྲུལ་སྐུའི་མཛད་པ་བསྟན་པའི་ཚེ་
ང་བཀུར་བའི་རིགས་སུ་སྐྱེ་བ་བཞེས་པའི་ཚུལ་བསྟན་པ་ཡིན་ལ། དེ་ནི་འཇིག་
རྟེན་ན་མཐོན་པོའི་རིགས་སུ་བཀུར་བའི་རིགས་ལ་བྱ། དེའི་བྱེད་ལས་ལ་གཞན་
རིགས་དམངས་བ་རྣམས་རིགས་ཀྱི་སྒོ་ནས་ཟིལ་གྱིས་མནན་ནས་དེ་དག་གིས་རང་གི་
ཁ་ལ་ཉན་པ་འོང་། བཞི་པ་ནི། ལོངས་སྤྱོད་དང་གཉེན་དང་གཡོག་འཁོར་མང་བ་
སྟེ། དེའི་བྱེད་ལས་ལ་རང་ལ་ཟང་ཟིང་མང་བས་གཞན་ཟང་ཟིང་གིས་བསྡུས་ནས་
ཆོས་ཀྱིས་སྨིན་པར་བྱེད་རྒྱུ་འོང་། ལྔ་པ་ནི། ཚིག་བཙུན་པ་གསུངས་ཀྱང་། ལུས་
ངག་གཉིས་ཀ་བཙུན་པ་སྟེ། དེའི་བྱེད་ལས་ལ་བསྡུ་བ་བཞིའི་ནང་ནས་སྙན་སྨྲ་
སོགས་ཕྱི་མ་གསུམ་གྱིས་གཞན་བསྡུས་ནས་སྨིན་པར་བྱེད་པ་འོང་། དྲུག་པ་ནི།
གཙོ་བོར་སེམས་དབང་དུ་འདུས་པ་ཞིག་བྱུང་ན། སྙན་པས་རང་ཤུགས་ཀྱིས་ཁྱབ་
ནས་སྐྱེ་བོ་རྣམས་ཀྱི་མཆོད་གནས་སུ་འགྱུར་བས་དེ་ལ་བྱ། དེའི་བྱེད་ལས་ལ་རང་ལ་
གཞན་གྱི་བྱ་བ་ཐམས་ཅད་ཀྱི་གྲོགས་བྱེད་པའི་ནུས་པ་ཡོད་པས་གྲོགས་བྱས་པ་ལ་
བརྟེན་ནས་གཞན་གྱིས་ཀྱང་རང་ལ་དྲིན་ཅན་དུ་མཐོང་སྟེ་གང་ལབ་པ་ལ་མ
བ་པ་ལ་མགྱོགས་པོ་
314



ཉིན་ཉེར་བཞི་པ།
ཉན་པ་འོང་། བདུན་པ་ནི། ཕོ་དབང་དང་ལྡན་པ་སྟེ། དེ་ནི་ཤིན་ཏུ་གལ་ཆེ་བས།
ཕར་ཕྱིན་ཐེག་པ་ལས་སྐྱེས་པའི་རྟེན་ལ་མ་གཏོགས་སངས་རྒྱས་པ་མེད་པར་གསུངས་
ཤིང་། བྱེད་ ལས་ རབ་ བྱུང་ བ་ དབེན་ པར་ གནས་ པ་ ལ་ གེགས་ བྱེད་ པ་ སོགས་
གསུངས་ཀྱང་། མདོར་བསྡུ་ན་ཆོས་སྒྲུབ་པ་ལ་སྤོབས་པ་ཆེ་བ་དང་གེགས་ཉུང་བ་
གཉིས་ཡིན། བརྒྱད་པ་ནི། ནད་མེད་པ་སོགས་ལུས་ཀྱི་སྟོབས་དང༌། ཆོས་ལ་སྤྲོ་
བ་ཆེ་བ་སོགས་སེམས་ཀྱི་སྟོབས་ཏེ། མདོར་ན་ལུས་སེམས་ཀྱི་སྟོབས་གཉིས་དང་
ལྡན་པ་ཡིན། དེའི་བྱེད་ལས་ལ་སྔོན་ཆད་དགེ་བའི་བྱ་བ་འདི་དང་འདི་ཞེས་བྱ་བ་
བྱས་ཀྱང་བླ་མ་དཀོན་མཆོག་ཐུགས་རྗེས་མ་འགྲུབ་པ་མ་བྱུང༌། ཕྱིན་ཆད་ཀྱང་ལམ་
འགྲོ་ཡོང་སྙམ་དུ་ཆོས་བྱེད་པ་ལ་སྤྲོ་ཤུགས་ཆེ་ཞིང་ཞུམ་པ་མེད་པ་འོང་། དེ་ལྟར་
བརྩོན་འགྲུས་ཆེ་ཞིང་བློ་བརྟན་པས་ཞི་ལྷག་ཟུང་འབྲེལ་གྱི་ཏིང་ངེ་འཛིན་སྒྲུབ་ནས་
མངོན་ཤེས་ཀྱང་མྱུར་དུ་འགྲུབ་པ་འོང་གསུངས། ཡང་དབྱིག་གཉེན་གྱིས་བཤད་པ་
ལྟར་གྱི་མཐོ་རིས་ཀྱི་ཡོན་ཏན་བདུན་ནི། ཐོག་མཐའ་མ་ལས། རིགས་གཟུགས་
འབྱོར་དང་དབང་ཕྱུག་ཤེས་རབ་དང༌། ། ཚེ་རིང་ནད་མེད་ཅེས་གསུངས་པ་ལྟར་
ཡིན། དེའི་ནང་ནས་གཟུགས་ལེགས་པ་དེ་ནི་ཆོས་སྒྲུབ་པ་ལ་ངེས་པར་གལ་ཆེ་ཏེ།
དེ་ལ་བརྟེན་ནས་བླ་མ་སོགས་ཀྱིས་ཐུགས་ལ་བརྟགས་ནས་ཆོས་ཉན་རྒྱུ་གང་འདོད་
ཡོང་པས་ཇོ་བོས་ཀྱང་། ཁོ་བོ་གཟུགས་མཛེས་པས་བླ་མ་རྣམས་ཀྱིས་ཐུགས་ལ་
བརྟགས་ཞེས་གསུངས། རིགས་དམན་པར་སྐྱེས་ན་གཞན་གྱི་དབང་དུ་སོང་སྟེ་
གཡོག་པོ་སོགས་བྱས་ནས་ཆོས་ཀྱི་བར་ཆད་དུ་འགྲོ་སྟེ། མདོ་སྡེ་རྒྱན་ལས། རིགས་
ཀྱི་ཉེས་པ་བཤད་པའི་ཚེ། ། ཉོན་མོངས་གོམས་དང་སྡིག་གྲོགས་དང༌། ། ཕོངས་
ཤིང་གཞན་གྱི་དབང་གྱུར་པ། ། མདོར་ན་རིགས་ཀྱི་ཉེས་པ་ནི། ། རྣམ་པ་བཞི་རུ་
ཤེས་པར་བྱ། ཞེས་གསུངས། དབང་ཕྱུག་ཕུན་ཚོགས་མ་ཚང་ན། འཚོ་བའི་ཡོ་
བྱད་ཀྱིས་ཕོངས་ནས་ཆོས་ལ་བར་ཆད་འོང༌། ཚིག་བཙུན་ པས་ སྙན་སྨྲ་སོགས་
།
315



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འབྱུང་ཞིང་། དེ་ལ་བརྟེན་ནས་རང་གིས་བསྒོ་པ་ལ་གཞན་གྱིས་ཉན་པ་འོང་། ལྷག་
ཏུ་རང་ཚིག་མཁས་པས་བཟུང་བྱར་འོས་པ་ཞེས་གསུངས་པ་ལྟར། མཁས་པ་རྣམས་
ཀྱིས་ཀྱང་རང་གི་ཚིག་ཐོས་པའི་ཚེ་ཁོང་སྡེ་སྣོད་ཤེས་ཤིང་ཕྱག་ལེན་དུ་འདེབས་པར་
མཛད་པ་ཡིན་པས་ཁོང་གི་ཁ་ལ་ཉན་དགོས་ཟེར་པ་ཞིག་འོང་། དབང་ཆེ་བར་
གྲགས་པས་ནི་སྐྱེ་བོ་སྟོབས་ཆེན་གྱིས་ཀྱང་རང་གི་ཁ་ལ་ཉན་པས་ཕན་ཐོགས་རླབས་
ཆེན་འོང་། སྟོབས་དང་ལྡན་པ་ལ་ལུས་སྟོབས་སེམས་སྟོབས་གཉིས་ཀྱིས་ནད་མེད་
པ་སོགས་ཀྱིས་ཆོས་ལ་སྦྱོར་བཟོད་པ་དང་། སེམས་སྟོབས་བྱང་ཆུབ་ཀྱི་སེམས་ཀྱི་
སེམས་རྟེན་དུ་གྱུར་པ་ལ་བྱ་སྟེ་འོན་ཀྱང་ཁྱབ་པ་ནི་མེད་གསུངས། དེ་ལྟ་བུའི་རྣམ་
སྨིན་གྱི་ཡོན་ཏན་བརྒྱད་པོ་དེ་ནི་ཆོས་སྒོམ་པ་ལ་ཉེ་བར་མཁོ་བ་ཡིན། དེ་ཡང་དལ་
འབྱོར་གྱི་ཆོས་བཅོ་བརྒྱད་དང་། རྣམ་སྨིན་གྱི་ཡོན་ཏན་བརྒྱད་དང་། མཐོ་རིས་ཀྱི་
ཡོན་ཏན་བདུན་དང༌། འཁོར་ལོ་བཞི་སོགས་གསུངས་པ་ལ་སོ་སོར་དགོས་པ་ཡོད་
དེ། དལ་འབྱོར་གྱི་ཆོས་བཅོ་བརྒྱད་ནི་སྐྱེས་བུ་གསུམ་གྱི་ལམ་རིམ་གྱིས་སྒོམ་པ་ལ་ཉེ་
བར་མཁོ་ཞིང་གལ་ཆེ། མཐོ་རིས་ཀྱི་ཡོན་ཏན་བདུན་ནི་ཐར་པ་བསྒྲུབ་པ་ལ་གལ་ཆེ།
ཐེག་མཆོག་འཁོར་ལོ་བཞི་ནི་ཐམས་ཅད་མཁྱེན་པ་བསྒྲུབ་པ་ལ་གལ་ཆེ། འཁོར་ལོ་
བཞིའི་ངོས་འཛིན་ནི་སློབ་དཔོན་ཀླུ་སྒྲུབ་ཀྱིས། མཐུན་པར་གྱུར་པའི་ཡུལ་ན་གནས་
པ་དང་། ། སྐྱེས་བུ་དམ་པ་ལ་ནི་བསྟེན་པ་དང་། བདག་གི་ལེགས་སྨོན་སྔོན་ཡང་
བསོད་ནམས་ཀྱིས། འཁོར་ལོ་ཆེན་པོ་བཞི་ནི་ཁྱེད་ལ་མངའ། ཞེས་གསུངས་པ་
ལྟར་ཡིན། རྣམ་སྨིན་གྱི་ཡོན་ཏན་བརྒྱད་ནི་ཐར་པ་དང༌ཐམས་ཅད་མཁྱེན་པ་
གཉིས་ཀ་སྒྲུབ་པ་ལ་དགོས་པར་མ་ཟད་དེ་ཡོད་ན་ས་ཕྱོད་ཤིན་ཏུ་ཆེ་བ་ཡོང་། མཐོ་
རིས་ཀྱི་ཡོན་ཏན་བདུན་གྱི་ནང་ནས། ཤེས་རབ་ནི་གོང་གི་སེམས་ཀྱི་སྟོབས་སུ་འདུ།
དེ་ནི་ངེས་པར་ཆོས་རབ་ཏུ་རྣམ་འབྱེད་ཀྱི་ཤེས་རབ་ལ་བྱ། དེ་ཡང་ངེས་པར་དགོས་
ཏེ། མཛོད་ ལས། ཆོས་ རྣམས་ རབ་ ཏུ་ རྣམ་ འབྱེད་ མེད་ པར་ ཉོན་ མོངས་
316



ཉིན་ཉེར་བཞི་པ།
རྣམས། ། གང་ཕྱིར་ཉེ་བར་ཞི་བར་བྱ་བའི་ ཐབས་མེད་ལ། ། ཞེས་ གསུངས།
གཞན་རྣམས་རྣམ་སྨིན་གྱི་ཡོན་ཏན་གྱི་ཁོངས་སུ་འདུ་ཚུལ་གོ་སླ་ལ། ལུགས་གཅིག་
ལ་དབང་ཕྱུག་གི་ཚབ་ལ་སྐལ་བཟང་འདྲེན་པ་ཡང་ཡོད་པས་དེ་ནི་རྒྱུའི་སྐབས་ཞུ་རྒྱུ་
ཡིན། འཁོར་ལོ་བཞིའི་དང་པོ་མཐུན་པར་གྱུར་པའི་ཡུལ་ན་གནས་པ་ནི། མདོ་སྡེ་
རྒྱན་ལས། བློ་ལྡན་གང་དུ་སྒྲུབ་པའི་ཡུལ། ། ལེགས་པར་རྙེད་དང་གནས་བཟང་
དང་། ། ས་བཟང་བ་དང་གྲོགས་བཟང་དང༌། ། རྣལ་འབྱོར་བདེ་བའི་ཡོ་བྱད་
ལྡན། ། ཞེས་གསུངས་པ་ལྟར་གྱི་གནས་སུ་གནས་པ་སྟེ། ། དེའི་རྒྱུ་ནི་ད་ལྟ་རང་
ཉིད་རི་ཁྲོད་དུ་མི་འགྲོ་བར་དགོན་པར་སྡོད་པ་དེ་ཡིན། སྐྱེས་བུ་དམ་པ་ལ་བསྟེན་པ་
ནི། མདོ་སྡེ་རྒྱན་ལས། བྱང་ཆུབ་སེམས་དཔའ་མང་ཐོས་ལྡན། ། བདེན་མཐོང་
སྨྲ་མཁས་བརྩེ་བ་ཅན། ། སྐྱེ་མེད་སྐྱེས་བུ་དམ་པ་སྟེ། ། ཆེན་པོ་ཞེས་ནི་བརྗོད་པ་
ཡིན། ། ཞེས་གསུངས་པ་ལྟར་གྱི་ཡོན་ཏན་དང་ལྡན་པ་དེ་སྐྱེས་བུ་དམ་པ་དང་སྐྱེས་
བུ་ཆེན་པོ་ཡང་ཡིན་པས་དེ་འདྲ་བའི་ཐེག་པ་ཆེན་པོའི་དགེ་བའི་བཤེས་གཉེན་བསྟེན་
པ་དང་། གྲོགས་ཀྱང་དེ་འདྲ་བ་བསྟེན་པ་ཡིན། དེའི་རྒྱུ་ནི་ཡེར་པའི་ཞང་བཙུན་
གྱིས་དགེ་བ་གང་མཛད་ཀྱི་མཇུག་ཏུ་ཐེག་པ་ཆེན་པོའི་དགེ་བཤེས་གཉེན་གྱིས་རྗེས་སུ་
འཛིན་པའི་རྒྱུར་བསྔོ་བའི་ཚུལ་སྔོན་ནས་ཞུས་པ་ལྟར་བྱེད་པ་ཡིན། ལེགས་སྨོན་གྱི་
ཤེས་རབ་ནི་བྱང་ཆུབ་ལམ་རིམ་ཁོ་ན་ལ་ཡིད་གཏོད་པ་ཞིག་བྱུང་ན་ལེགས་སྨོན་ཚང་
པ་ཡིན་ཏེ་འདིའི་ལེགས་སྨོན་ནི་སྐྱེ་བ་ཕྱི་མ་དང་ཐར་པ་དང་རྫོགས་པའི་བྱང་ཆུབ་ལ་
སྨོན་པ་ཞིག་ལ་བྱེད ས་པས། ལམ་རིམ་ཁོ་ན་ལ་ཡིད་གཏོད་པ་ལ་དེ་ཐམས་ཅད་
ཚང་བ་ཡིན་པའི་གནད་ཀྱིས་གོང་མ་ ཐམས་ ཅད་ཀྱི་གསུང་རྒྱུན་དུ་ཡང་དེ་ལྟར་
འབྱུང་། དེ་ཡང་ཚང་སྟེ་ཕྱི་མ་དང་ཐར་པ་དང་ཐམས་ཅད་མཁྱེན་པ་གསུམ་གྱི་བདེ་
བའི་ཐབས་མ་ནོར་བ་སྐྱེས་བུ་གསུམ་གྱི་ལམ་རིམ་ལ་སྨོས་པས་སོ། སྐྱེས་བུ་གསུམ་གྱི་
ལམ་གྱི་རིམ་པ་ལ་ཡིད་གཏོད་པ་འདི་མ་ཚང་ན་ཞི་གནས་ལ་སོགས་པའི་ཡོན་ཏན་ཇི་
317



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འདྲ་ཡོད་ཀྱང་ཕྱི་ནང་ཐུན་མོང་ཡོན་ཏན་ཡིན་པས་གཞན་ཇི་ཙམ་ཚང་ཡང་ཚང་སྡུག་
ཡིན་ལ། འདི་ཚང་ན་གནས་སྐབས་སུ་ཡོན་ཏན་གཞན་མ་ཚང་བ་ལྟར་ཡོད་ཀྱང་།
འདི་ལ་ བརྟེན་ནས་ཡོན་ ཏན་ གཞན་ ཡང་ ཚང་ བར་ བྱེད་ པ་ ཞིག་ ཡོང་། སྔོན་
བསགས་ཀྱི་བསོད་ནམས་དང་ལྡན་པ་ནི། མཐུན་པའི་ཡུལ་ན་གནས་པ་སོགས་
གསུམ་པོ་དེ་ཡོད་ཀྱང་བསོད་ནམས་ཀྱི་བསགས་རྒྱབ་མེད་ན་ཆོས་ལ་བར་ཆད་བྱུང་
ནས་དེའི་དབང་དུ་འགྲོ་བས་མགོ་འདྲེན་མེད་པའི་མི་དང་འདྲ། བསོད་ནམས་ཀྱི་
བསགས་རྒྱབ་འདི་ཡོད་ན་ཆོས་ལ་བར་ཆད་མི་འབྱུང་ཞིང་། གལ་ཏེ་བྱུང་ཡང་མི་
ཚུགས་པ་མགོ་འདྲེན་བཟང་པོ་ཡོད་པ་དང་འདྲ་བ་ཡོང་སྟེ། དཔེར་ན་མགོ་འདྲེན་
བཟང་པོ་ཡོད་པ་དེ་ལ་གཞན་གྱིས་གནོད་པ་སྐྱེལ་འདོད་ཀྱང༌། ངས་ཁོ་ལྟ་ཐུབ་སྟེ་
ཁོའི་མགོ་འདྲེན་འདི་འདྲ་ཞིག་ཡིན་པས་དེ་ངས་མི་ཐུབ་སྙམ་ནས་གནོད་པ་སྐྱེལ་མི་
ནུས་པ་ལྟ་བུ་ཞིག་ཡོང་གསུངས། རྣམ་སྨིན་གྱི་རྒྱུའི་སྐབས་སུ་བརྒྱད་པོ་རེ་རེ་ལ་སྤང་
བྱ་རེ་ཡོད་པས། དང་པོ་ཚེ་རིང་བའི་རྒྱུ་ནི་སེམས་ཅན་ལ་འཚེ་བ་དང་འཚེ་བའི་
བསམ་པ་སྤོང་ཞིང་། གསོད་སར་ཚུད་པ་གཏོང་བ་སོགས་བསྒྲུབ་པ་ཡིན། ཞར་ལ་
ནད་མེད་པའི་རྒྱུར་ནད་པའི་གཡོག་བྱེད་པ་དང་། ནད་པ་ལ་ཕན་པའི་བཟའ་
བཏུང་དང་སྨན་གྱི་རིགས་སོགས་སྟེར་བ་ཡིན། ཁ་དོག་ཕུན་ཚོགས་ཀྱི་རྒྱུ་ནི་ཁོང་ཁྲོ་
སྤོང་ཞིང༌། ནོར་བུ་དང་གོས་གསར་པ་དང་རྒྱན་སྟེར་བ་སོགས་ཏེ། ཁོང་ཁྲོ་སྤངས་
པས་ཁ་དོག་ཕུན་ཚོགས་ཀྱི་རྒྱུར་འགྱུར་ཚུལ་ནི། འཇུག་པ་ལས། བཟོད་པས་
མཛེས་ཤིང་སྐྱེ་བོ་དམ་པ་ལ། ། འཕངས་དང་ལུགས་ལུགས་མིན་ཤེས་པ་ལ། །
མཁས་པར་འགྱུར་ཞིང་དེ་ཡི་འོག་ ཏུ་ནི། ། ལྷ་ མིར་སྐྱེ་དང་ སྡིག་ པ་ ཟད་ པར་
འགྱུར། ། ཞེས་ སོགས་ བཟོད་པའི་ ཕན་ཡོན་གསུངས་པ་རྣམས་ཁོང་ཁྲོའི་ཉེས་
དམིགས་ལ་དེ་ལས་ལྡོག་སྟེ་འོང་། རིགས་ཕུན་ཚོགས་ཀྱི་རྒྱུ་ནི་ང་རྒྱལ་སྤོང་ཞིང་།
བླ་མ་སོགས་ལ་གུས་ཞབས་ལྷུར་ལེན་པ་སོགས་ཡིན། དབང་ཕྱུག་ཕུན་ཚོགས་ཀྱི་རྒྱུ་
318



ཉིན་ཉེར་བཞི་པ།
ནི། སེར་སྣས་ཆོས་ནོར་མི་སྟེར་དང༌། ། ཞེས་གསུངས་པ་ལྟར། ཆོས་དང་ཟང་
ཟིང་ལ་སེར་སྣ་བྱེད་པ་སྤོང་ཞིང་། དེ་དག་སྦྱིན་པ་སོགས་ཡིན། ཚིག་བཙུན་པའི་རྒྱུ་
ནི་ངག་གི་མི་དགེ་བ་བཞི་སྤོང་ཞིང་། སྙན་པར་སྨྲ་བ་དང༌། དེ་ཡང་ཆོས་ཀྱི་ཚིག་
ཙམ་མ་ཡིན་པར་དོན་ཉམས་སུ་ལེན་པ་ལ་མཁོ་བའི་དོན་མཐུན་པ་དང་། གཞན་ལ་
བསྟན་པ་ལྟར་རང་གིས་ཀྱང་ཉམས་སུ་ལེན་པའི་དོན་སྤྱོད་པ་རྣམས་ལ་སློབ་པ་སྟེ།
འདིའི་སྙན་སྨྲ་ནི་ཆོས་གཏམ་སྙན་པར་སྨྲ་བ་ལ་བྱ། དབང་ཆེ་བར་གྲགས་པའི་རྒྱུ་ནི་
གཞན་ལ་བརྙས་ཐབས་སྤོང་ཞིང་། རང་ལ་ཡོན་ཏན་སྣ་ཚོགས་སྒྲུབ་པ་དང་། ས་
མཐོན་པོའི་ཡོན་ཏན་སོགས་ད་ལྟ་སློབ་མི་ནུས་པ་རྣམས་ལ་ཡང་ཡིད་སྨོན་ནར་མར་
བྱེད་པ་སོགས་ཡིན། སྐྱེས་པར་སྐྱེ་བའི་རྒྱུ་ནི། ཕོ་དབང་གཅོད་པ་ཐར་པར་བྱེད་པ་
དང༌། བུད་མེད་ཀྱི་ལུས་ལ་ཆགས་སེམས་མི་བྱེད་པར་མ་ཟད་ཉེས་དམིགས་སུ་ལྟ་བ་
དང་། སྐྱེས་པའི་ཡོན་ཏན་ལ་དགའ་བར་བྱེད་པ་དང༌། གཞན་ཡང༌། ཡེ་ཤེས་བླ་
མ་འོད་ཀྱི་ཏོག ། དེ་བཞིན་སྨོན་ལམ་བློ་གྲོས་དང༌། ། དབང་པོ་ཞི་དང་འཇམ་
དབྱངས་ལ། ། བདག་ནི་གུས་པས་ཕྱག་འཚལ་ལོ། ། ཞེས་དེ་བཞིན་གཤེགས་པ་དེ་
དག་གི་མཚན་བརྗོད་ན། དེ་དག་གི་སྔོན་གྱི་ཐུགས་བསྐྱེད་ཀྱི་དབང་གིས་སྐྱེས་པར་
སྐྱེ་བའི་རྒྱུ་གྲུང་པོར་འགྲོ་བ་ཡིན། སྟོབས་དང་ལྡན་པའི་རྒྱུ་ནི་དེ་བཞིན་གཤེགས་
པའི་གསང་བའི་མདོ་ལས། ལུས་སྟོབས་རྒྱས་པར་འདོད་པས་སངས་རྒྱས་ཀྱི་རིང་
བསྲེལ་བཞུགས་པའི་མཆོད་རྟེན་ལ་ཐལ་བའི་བྱུགས་རིས་བགྱིས་པར་བྱའོ། ། ཞེས་
གསུངས་པ་ལྟར་ཏེ། དེ་ཡང་རླུང་རྟ་བསྐྱེད་པ་ཡིན་ཟེར་ནས་རས་ལྷེབ་ཙམ་རིའི་
མགོ་ལ་འཛུགས་པ་འདི་བོན་པོའི་ལུགས་ཡིན། རླུང་རྟ་བསྐྱེད་པ་ཞེས་མིང་དུ་
བཏགས་པ་ལས་ལུས་སེམས་སྟོབས་རྒྱས་ན་རླུང་རྟ་བསྐྱེད་པ་ཡིན་ལ། དེའི་རྒྱུར་
ཐལ་བའི་བྱུགས་རིས་འགྱིད་པར་གསུངས་པ་ནི་ས་དཀར་གསོལ་བ་སྟེ། དོན་དུ་
མཆོད་རྟེན་དང་དགེ་འདུན་གྱི་གཙུག་ལག་ཁང་སོགས་ལ་ས་དཀར་དང་ས་སེར་དང་
319



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ས་དམར་སོགས་ལེགས་པར་གསོལ་དགོས་ཤིང་། དེ་བཞིན་དུ་སྒོ་ཡོལ་བཤམ་བུ་
སོགས་ལེགས་པར་སྐྱོན་ན་རིའི་མགོ་ལ་རས་འཛུགས་པའི་དོ་ཟླ་མིན་པས་དེ་ཚོ་ལ་
འབད་པ་དང༌། ཆོས་དང་མི་འགལ་བའི་ལས་གཞན་གྱིས་བྱེད་མི་ནུས་པར་རང་གི་
ནུས་པ་ཞིག་འདུག་ན་རང་གིས་བྱེད་པ་དང༌། ཡང་རང་དང་གཞན་བསྡོམས་ནས་
ནུས་པ་ཡོད་ན་དེའི་རོགས་བྱས་ནས་མཉམ་དུ་བྱེད་པ་སོགས་ཡིན། མཐོ་རིས་ཀྱི་
ཡོན་ཏན་བདུན་གྱི་རྒྱུ་ནི། གཞན་དེའི་ཁོངས་སུ་ཡོད་ཅིང་། དབང་ཕྱུག་གི་ཚབ་ཏུ་
སྐལ་བཟང་འདྲེན་པའི་དབང་དུ་བྱེད་ན། དེའི་རྒྱུ་ནི་གོང་དུ་ཕྲག་དོག་མེད་པའི་
འབྲས་བུ་ནི། སྐལ་བ་བཟང་པོར་རབ་ཏུ་བཤད། ། ཅེས་གསུངས་པ་ལྟར་ཕྲག་
དོག་མེད་པ་སྟེ། དེ་ཡང་རང་ལས་མཐོ་བ་ལ་ཕྲག་དོག མཉམ་པ་ལ་འགྲན་སེམས།
དམའ་བ་ལ་བརྙས་བཅོས་བྱེད་པ་ ཐམས་ ཅད་སྤོང་བ་སྟེ། དེ་ལྟར་བྱས་ན་སྐལ་
བཟང་ཡོང་བར་གསུངས་པའི་སྐལ་བཟང་ནི། ཆོས་འཇིག་རྟེན་གྱི་སྐལ་པ་མི་ཆད་
པར་ཐོབ་པ་སྟེ། བླ་མ་སོགས་ཀྱིས་བཀའ་ཆོས་གནང་བ་སོགས་ཀྱི་ཚེ་ཁོ་སླེབ་དགོས་
གསུངས་ནས་སྐལ་བ་མི་ཆད་པར་མཛད་པ་དང་། འཇིག་རྟེན་ན་ཡང་དེ་རིང་ངེད་
རང་ཚོ་ཇ་ཞིག་བསྐོལ་ནས་སྐྱིད་པོ་བྱེད་དགོས་པར་འདུག་སྟེ་ཁོང་ཁོམ་པ་མི་འདུག་
པས་ཁོང་མེད་པར་ང་ཚོས་དེ་འདྲ་བྱས་ན་མི་ཡོང་ཟེར་ནས་སྐལ་བ་མི་གཅོད་པ་དང་།
འགའ་ཞིག་ལ་ཉིས་སྐལ་སུམ་སྐལ་སོགས་ཡོང་བ་ལ་བྱེད་ཅིང་དེ་ནི་སྐྱེ་བ་སྔ་མ་རྣམས་
སུ་གཞན་ལ་ཕྲག་དོག་མ་བྱས་པའི་འབྲས་བུ་ཡིན། འཁོར་ལོ་བཞིའི་རྒྱུ་ནི། རབ་ཏུ་
བྱུང་བའི་ཁྲོད་དུ་སྡོད་པ་དང་། གཞན་ལ་གནས་ཚང་དང་ཐབ་ཆས་སོགས་གཡར་
པོ་གཏོང
ཏོང་བ་སོགས་དང་པོའི་རྒྱུ་དང༌། རང་གི་བླ་མ་ལ་བསྟེན་ཚུལ་མ་ལོག་པའི་རྣམ་
དག་བྱེད་པར་མ་ཟད། རང་གིས་ཆོས་མ་ཞུས་ཀྱང་བླ་མར་བསྟེན་རུང་བའི་ཡོན་
ཏན་དང་ལྡན་པའི་བླ་མར་འོས་པ་རྣམས་ལ་ཡང་བསྟེན་ཚུལ་རྣམ་དག་བྱེད་པ་སོགས་
གཉིས་པའི་རྒྱུ་དང་། རང་ཉིད་ཀྱང་ལམ་རྣམ་པར་དག་པ་ལ་ཐོས་བསམ་སྒོམ་
320



ཉིན་ཉེར་བཞི་པ།
གསུམ་གྱིས་ཅི་ནུས་སུ་འཇུག་ཅིང༌། གཞན་ལ་ཡང་འཆད་རྩོད་རྩོམ་གསུམ་གྱིས་ཅི་
ནུས་སུ་སྤེལ་བ་སོགས་གསུམ་པའི་རྒྱུ་དང༌། འགྲོ་འདུག་སྤྱོད་ལམ་ཐམས་ཅད་དུ་
བདག་གི་བསོད་ནམས་དང་ཡེ་ཤེས་ཀྱི་ཚོགས་གཉིས་རྒྱས་པ་ཞིག་བྱུང་ན་ཅི་མ་རུང་
སྙམ་པ་ཁོ་ན་ཡིད་ལ་བྱེད་པ་བཞི་པའི་རྒྱུ་ཡིན་ཞིང་། རྒྱུ་བཞི་པོ་དེ་ཐམས་ཅད་ཀྱི་
འགོར་དེའི་རྒྱུར་འདི་བྱ་སྙམ་པའི་འདུན་པ་རེ་དང༌། མཇུག་ཏུ་དེར་སྨོན་པའི་སྨོན་
པ་རེ་ངེས་པར་དགོས་པ་ཡིན། འོ་ན་འདིར་ལམ་མཆོག་སྒྲུབ་པའི་རྟེན་ལ་རིགས་
བཟང་བ་སོགས་དགོས་པར་གསུངས་ན། སྔགས་ཀྱི་སྐབས་སུ་རིགས་ངན་སོགས་
ཀྱིས་ཀྱང་ལམ་འགྲུབ་པར་གསུངས་པ་གང་ཡིན་སྙམ་ན། དེ་ནི་སྔགས་ཀྱི་གདུལ་བྱ་
དབང་རྣོན་འགོ་སྨོས་པས་གོ་བའི་ཤེས་རབ་སོགས་ཡོན་ཏན་ཁྱད་པར་ཅན་དུ་མ་དང་
ལྡན་པ་ཞིག་ཡིན་ན་རིགས་ངན་སོགས་ཀྱང་སྐྱོན་མེད་པར་གསུངས་པ་ཡིན་པས་རང་
ཅག་ལ་ནི་དེ་འདྲའི་ཡོན་ཏན་མེད་པས་རྣམ་སྨིན་གྱི་ཡོན་ཏན་བརྒྱད་པོའི་འདི་རང་
ཡོང་བའི་ཐབས་ལ་འབད་དགོས། དེ་ཡང་ཚེ་ཕྱི་མ་ཞིག་མེད་པར་ངེས་ན་དེས་
འགྲིག ཡོད་དམ་མེད་སྙམ་པའི་ཐེ་ཚོམ་ཙམ་ཡོད་ན་ཡང་རྒྱུ་འདི་དག་ལ་བསླབ་
དགོས་ཏེ། འཇིག་རྟེན་ཕ་རོལ་ཐེ་ཚོམ་ཡང་། ། ཞེས་གསུངས་པ་ལྟར་ཡིན། དེ་ལྟ་
བུའི་རྒྱུ་དེ་ཡང་རྒྱུ་གསུམ་དང་ལྡན་ན་རྣམ་པར་སྨིན་པ་ཕུལ་དུ་ཕྱིན་པར་འགྱུར་བའི་
རྒྱུ་གསུམ་ནི། བསམ་པ་རྣམ་པར་དག་པ། སྦྱོར་བ་རྣམ་པར་དག་པ། ཞིང་རྣམ་
པར་དག་པ་སྟེ་བསམ་སྦྱོར་གཉིས་རྣམ་པར་དག་པ་དེ་ཁ་ཞིང་རྣམ་པར་དག་པ་ཡིན་
པས་ལོགས་སུ་མེད། དེ་ལྟར་ན་སྔར་ཞུས་པའི་རྣམ་སྨིན་གྱི་རྒྱུ་བརྒྱད་པོ་ལ་འབད་
རེས་ཀྱིས་བསམ་སྦྱོར་རྣམ་པར་དག་པར་བྱ་དགོས། དེའི་བསམ་སྦྱོར་དག་པ་ལ་
རང་ལ་ལྟོས་པ་དང༌། གཞན་ལ་ལྟོས་པ་གཉིས་གསུང་པའི་དོན་ནི་རང་གིས་བྱེད་པ་
ལ་རང་ལ་ལྟོས་པ་དང༌། གཞན་གྱིས་བྱས་པ་ལ་གཞན་ལ་ལྟོས་པར་བཤད་དེ། དང་
པོ་བསམ་པ་རྣམ་པར་དག་པ་རང་ལ་ལྟོས་པ་གཉིས་ནི། རྒྱུ་དགེ་བ་དེ་དག་རང་གིས་
321



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཞེ་ཐག་པ་ནས་བྱེད་པ་དང༌། དེ་མ་ཐག་རྫོགས་པའི་བྱང་ཆུབ་ཏུ་བསྔོ་བ་གཉིས་ཡིན།
གཞན་ལ་ལྟོས་པ་གཉིས་ནི། གཞན་དགེ་བ་བྱེད་པ་མཐོང་བའི་ཚེ་ཕྲག་དོག་དང་
འགྲན་སེམས་དང་བརྙས་ཐབས་མི་བགྱིད་པར་རྗེས་སུ་ཡི་རང་བྱེད་པ་དང་རང་གིས་
ཀྱང་དེ་ལྟ་བུ་བྱེད་རྒྱུ་བྱུང་ན་སྙམ་པའི་ཡིད་སྨོན་ནར་མར་བྱེད་པ་གཉིས་ཡིན། སྦྱོར་
བ་རྣམ་པར་དག་པ་ལ་རང་ལ་ལྟོས་པ་ནི། རྒྱུ་དགེ་བ་དེ་དག་དུས་རིང་བ་ཚེ་འཁྱོལ་
འཁྱོལ་བྱེད་པ་དང་། དད་པ་ལ་མ་དད་པས་བར་མ་ཆད་པ་སོགས་དགེ་བ་དེ་དང་
དེའི་ལྡོག་ཕྱོགས་ཀྱི་ཉེས་པས་བར་མ་ཆད་པར་བྱེད་པ་དང༌། བསམ་སྦྱོར་ཤུགས་
དྲག་པོའི་སྒོ་ནས་བྱེད་པ་སོགས་ཡིན། གཞན་ལ་ལྟོས་པ་ནི། ཁྱིམ་པ་ལྟ་བུ་སྡོམ་པ་
བླངས་པ་ལ་སྡོམ་པ་ཡང་དག་པར་ལེན་དུ་འཇུག་པ་དང༌། བླངས་པ་རྣམས་ལ་དེའི་
བསྟོད་བསྔགས་བརྗོད་ནས་དགའ་བ་བསྐྱེད་པར་བྱེད་པ་སོགས་ཡིན། ཞིང་རྣམ་
པར་དག་པ་ནི་བསམ་སྦྱོར་དེ་གཉིས་ཡིན་པར་གསུངས་པ་ཡིན་གསུང་། བསམས་
ནས་འཇུག་ལྡོག་བྱ་ཚུལ་གྱི་སྐབས་སུ། སྤྱིར་བསྟན་པ་དང་། ཁྱད་པར་སྟོབས་
བཞིས་སྦྱང་བ་གཉིས་གསུངས་པའི་དང་པོ་ནི། དགེ་བ་ལ་སྒྲུབ་འདུན་དང་སྡིག་པ་
ལ་སྤོང་འདུན་གཉིས་ངེས་པར་བྱེད་དགོས་ཚུལ་སྔོན་འགྲོའི་ཆོས་བཤད་སོགས་ཀྱི་
སྐབས་ཡང་ཡང་ཞུས་པ་ལྟར་ཡིན། རྒྱ་མཚོས་ཞུས་པའི་མདོ་ལས། དགེ་བའི་ཆོས་
རྣམས་ལ་སོ་སོར་རྟོག་པ་སྟེ་ཞེས་པ་ནི་སོ་སོར་རྟོག་པའི་ཤེས་རབ་སྟེ། དེ་ཡང་མི་དགེ་
བ་ལ་སོ་སོར་རྟོག་པ་མིན་པར་དགེ་བ་ལ་སོ་སོར་རྟོག་དགོས། དེ་ཡང་ལས་འདི་ལས་
འབྲས་བུ་འདི་འབྱུང་གི་ཚུལ་ལ་སོ་སོར་རྟོག་དགོས་པའི་དོན་ཡིན། སྟོན་པ་རིན་པོ་
ཆེས། ལས་འབུ་སྲིན་གྱི་རྒྱབ་འདྲ་བ་ཞེས་གསུངས་པ་ངེས་པར་རྒྱབ་ཏུ་ཁུར་དགོས་
པའི་དོན་ཡིན། དེར་མ་ཟད་ད་ལྟ་བདེ་འགྲོ་མདུན་དང་ངན་སོང་རྒྱབ་ཏུ་ཡོད་ཀྱང་
སླར་མགྱོགས་པོ་རང་ངན་སོང་མདུན་དུ། བདེ་འགྲོ་རྒྱབ་ལ་འཁོར་ནས་འགྲོ་བའི་
དོན་ཡང་ཡིན། ཡང་རྟེན་འབྲེལ་ལ་ངེས་པ་མ་རྙེད་པར་སྟོང་པ་ལ་ངེས་པ་རྙེད་པ་
322



ཉིན་ཉེར་བཞི་པ།
སྐད་བྱ་ནས་ཐ་སྙད་བཤིག་མི་རུང་སྟེ་སྟོང་སྐད་པ་ཞིག་ལ་འབྲོམ་སྟོན་པས་ཁྱེད་ཅག་
སྟོང་པ་ཉིད་ཡིན་བྱས་ནས་མེ་ལ་ལག་པ་ཆུག་དང་གསུང་པ་ལྟར། ཐ་སྙད་དང་
བསྟུན་པའི་རྐྱེན་བསྲུང་བ་ཡང་ངེས་པར་བྱེད་དགོས་པས་དེའི་ཕྱིར་ཉིན་རེ་བཞིན་
བཤགས་སྡོམ་བྱས་ན་ཤེས་རབ་འཕེལ་བའི་ཐབས་དྲག་ཤོས་ཀྱང་དེ་ཡིན། དེ་ལ་
སྟོབས་བཞི་ཚང་དགོས་པས། སྟོབས་བཞི་ནི། རྟེན་གྱི་སྟོབས། གཉེན་པོ་ཀུན་ཏུ་
སྤྱོད་པའི་སྟོབས། རྣམ་པར་སུན་འབྱིན་པའི་སྟོབས། ཉེས་པ་ལས་སླར་ལྡོག་པའི་
སྟོབས་རྣམས་ཏེ། དེ་དག་ཚང་ན་ཕམ་པ་ཡང་དག་ངེས་པ་ཡིན་ཏེ། སྔོན་དྷརྨ་སེ་ན་
ཞེས་པ་ལ་ཕམ་པ་བྱུང་བ་ན་དགེ་འདུན་གྱིས་གནས་ནས་འབྱུང༌། ཁོས་དབེན་པ་
ཞིག་ཏུ་སྟོབས་བཞིའི་བཤགས་སྡོམ་ལ་འབད་པར་བྱས་པས་ཕམ་པ་དག་ནས་རྫུ་
འཕྲུལ་སོགས་ཐོབ། སྐབས་ཤིག་གངྒའི་གྲུར་དགེ་འདུན་འགའ་ཞིག་དང་མཉམ་དུ་
བྱུང་བ་ན། དགེ་འདུན་རྣམས་ཀྱིས་ཁོ་ཕམ་པས་ཉམས་པ་ཡིན་པས་གྲུར་མཉམ་དུ་
མི་འཇུག་གསུངས་ཏེ་བཀག དེར་ཁོས་གྲུ་མེད་ཀྱང་རྫུ་འཕྲུལ་གྱིས་ཆུ་བོའི་ཕ་རོལ་
ཏུ་བདེ་བར་ཕྱིན་པས་དགེ་འདུན་རྣམས་ཀྱིས་བཟོད་གསོལ་བྱས་པ་ཡིན་གསུངས།
ཡང་འབྲོམ་སྟོན་པས། སྡིག་པ་དང་སྒྲིབ་པ་ཞེས་བྱ་བ་འདི་བདེན་བདེན་རྟག་རྟག་
ཏུ་གྲུབ་པ་མེད་པས་བཤགས་པས་མི་འདག་པ་མེད། དེའི་རྒྱུ་མཚན་སྐྱེད་པར་བྱེད་
པ་ཡང་རང་ཡིན། འཇོམས་པར་བྱེད་པ་ཡང་རང་ཡིན། དཔེར་ན་རྫ་མཁན་གྱིས་
འཁོར་ལོ་བསྐོར་ནས་རྫ་མང་པོ་བཟོས་ཏེ་ཁོང་ཁྲོ་ལངས་པའི་སྐབས་ཆུ་ཚོད་གཅིག་ལ་
མེད་པ་བཟོས་ཡོང་། དཔེ་དེ་དང་འདྲ་གསུངས། ཡང་ལས་འབྲས་འདི་ལ་མ་
བསམས་ན་ཆོས་གཞན་ཇི་ལྟར་བྱེད་ཟེར་ཀྱང་ཆོས་དང་རྒྱབ་འགལ་དུ་སོང་ནས་རོ་
ཁུར་བ་དང་འདྲ་བ་ཞིག་ཏུ་འགྲོ་བས་ལས་འབྲས་བསམས་ནས་བཤགས་པ་བྱེད་
དགོས། དེའི་ཚུལ་ཡང་རྒྱ་གར་བ་རྣམས་གཙོ་བོར་གསེར་འོད་དམ་པའི་བཤགས་པ་
མདོ་ནས་གསུངས་པ་ལྟར་བྱེད། ཇོ་བོ་ཡབ་སྲས་དང་། རྗེ་རིན་པོ་ཆེ་ཡབ་སྲས་ཀྱི་
323



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཕྱག་ལེན་དུ་ལྟུང་བ་བཤགས་པ་ལ་བརྟེན་ནས་གཙོ་བོར་བྱེད། རྣལ་འབྱོར་བ་
དགོན་པ་གོང་འོག་གཉིས་ཀྱི་ཕྱག་སྲོལ་ལ་གཙུག་ཏོར་དྲི་མེད་ཀྱི་གཟུངས་ལ་བརྟེན་
ནས་མཛད། སྤྱན་སྔ་ཡབ་སྲས་ཀྱི་ཕྱག་སྲོལ་དུ་ངན་སོང་སྦྱོང་རྒྱུད་ལ་བརྟེན་ནས་
མཛད་པ་དང་བཅས་ཡོད་པ་ལས། རང་རེས་ནི་གཙོ་བོར་ལྟུང་བཤགས་ལ་བརྟེན་
ནས་བྱེད་དགོས་ཤིང་། གཞན་ཡང་སྟོབས་བཞི་ཚང་ན་གང་བྱས་ཀྱང་ཆོག་ལ།
སྡིག་པ་ཞེས་པ་ཡང་རང་ལ་གནོད་པར་བྱེད་པའི་དོན་ཡིན་གསུང་ངོ༌།། །།
324



ཉིན་ཉེར་ལྔ་པ།
སློབ་དཔོན་ཆེན་པོ་ཀླུ་སྒྲུབ་ཀྱིས་བཤེས་སྤྲིངས་ལས། རྒྱ་མཚོ་ཆེར་གཡེངས་
གཉའ་ཤིང་བུ་ག་དང་། ། རུས་སྦལ་ཕྲད་པ་བས་ཀྱང་དུད་འགྲོ་ལས། ། མི་ཉིད་
ཆེས་ཐོབ་དཀའ་བས་མི་དབང་གིས། ། དམ་ཆོས་སྤྱད་པས་དེ་འབྲས་མཆིས་པར་
མཛོད། ། ཅེས་པའི་ལུང་འདྲེན་དང་འབྲེལ་བའི་སྔོན་འགྲོའི་གསུང་བ
བཤད་སྤྱི་དང་།
རྣམ་འགྲེལ་ལས། རྒྱུ་ཚོགས་པ་ལས་འབྲས་སྐྱེ་བར། ། རྗེས་སུ་དཔོག་པ་གང་ཡིན་
པ། ། དོན་གཞན་ལ་ནི་མི་ལྟོས་ཕྱིར། ། དེ་ནི་རང་བཞིན་ཡིན་པར་བརྗོད། །
ཅེས་གསུངས་པ་ལྟར་ལས་འབྲས་མི་བསླུ་བའི་ཚུལ་ལ་ངེས་པ་རྙེད་པར་བྱེད་དགོས།
དེའི་ཚུལ་ཁ་སང་ནས་ཞུས་པ་ལྟར་ཡིན། དེའི་མྱོང་བར་མ་ངེས་པ་ཡང་རྐྱེན་དང་མ་
འཕྲད་ན་མི་སྨིན་པས་མྱོང་ངེས་མ་ཡིན་པར་འགྱུར་བ་མ་གཏོགས་རྐྱེན་དང་ཕྲད་ན་
འབྲས་བུ་སྨིན་པ་ཡང་ཡོད་པས་ངེས་པ་མེད། མྱོང་ངེས་ནི་ངེས་པར་གཉེན་པོ་དང་
མ་ཕྲད་ན་རྐྱེན་དང་མི་འཕྲད་པ་མི་སྲིད་པས་མྱོང་ངེས་ཡིན་པར་བཤད་པ་ཡིན།
ཡང་མཐོང་ཆོས་མྱོང་འགྱུར་གྱི་དཔེ་ཁ་སང་ཞུས་པ་ལྟར་ཡིན་ཞིང༌། སྐྱེས་ནས་མྱོང་
འགྱུར་ནི་རྒྱལ་པོ་སྤྱི་བོ་སྐྱེས་ཀྱི་ལོ་རྒྱུས་སྔོན་ནས་ཞུས་ཟིན་པ་ལྟར་དང་། ལན་གྲངས་
གཞན་ལ་མྱོང་འགྱུར་ནི་མོའུ་འགལ་གྱི་བུས་སྐུ་ཚེ་སྔ་མ་ཞིག་ཏུ་རང་གི་མ་ལ་འདིའི་
རྐང་ལག་འདམ་བུ་ལྟར་རྫོགས་པར་བྱེད་པ་འགའ་མེད་དམ་ཞེས་སྨྲས་པའི་ལས་ལྟ་བུ་
ཡིན། ཡང་ལས་གཅིག་གིས་ལུས་དུ་མ་འཕེན་པ་ནི། དཔེར་ན་རང་རེས་བསམ་པ་
རྣམ་པར་དག་པས་ཕྱག་གཅིག་བཙལ་བ་དེ་ཡིན་ཏེ། དེས་འཁོར་བསྒྱུར་དུ་མའི་སྐྱེ་
བ་འཕེན་པའི་ཕྱིར། འོ་ན་སྐྱེས་ནས་མྱོང་འགྱུར་དང་ལན་གྲངས་གཞན་ལ་མྱོང་
འགྱུར་གྱི་དོན་གང་ཡིན་སྙམ་ན། རང་གི་སྐྱེ་བ་འདིའི་རྗེས་མ་དེ་ཁ་འཕེན་པར་བྱེད་
325



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
པའི་ལས་དེ་སྐྱེས་ནས་མྱོང་འགྱུར་གྱི་ལས་ཡིན། ལན་གྲངས་གཞན་ལ་མྱོང་འགྱུར་
ལ་ལས་གསོག་པའི་ཚེ་དང་འབྲས་བུ་མྱོང་བའི་ཚེའི་བར་དུ་སྐྱེ་བ་གཞན་གྱིས་ཆོད་
ནས་ཚེ་ཕྱི་མ་དེའི་ཡང་འོག་རོལ་གཞན་ཞིག་ ཏུ་འབྲས་བུ་སྨིན་པར་བྱེད་པ་ཞིག་
དགོས། འོ་ན་སྐྱེས་ནས་མྱོང་འགྱུར་གྱི་ལས་ལ་ཡང་ལུས་དུ་མ་འཕེན་པའི་ལས་ཡོད་
དགོས་ལ། དེ་ལྟར་ན་དེའི་སྐྱེ་བ་གཉིས་པ་དང་རང་གི་བར་དུ་སྐྱེ་བ་དང་པོས་ཆོད་
པས་དེ་སྐྱེས་ནས་མྱོང་འགྱུར་གྱི་འབྲས་བུར་འགྱུར་བ་ཅི་ཡིན་སྙམ་ན། འདིའི་ཚེ་
གཞན་གྱིས་ཆོད་མ་ཆོད་རྩི་བའི་ཚེ་དེ་ནི་སྐྱེ་བ་གཅིག་རྩིས་གཉིས་རྩིས་ཀྱི་ཚེ་དེ་མ་ཡིན་
གྱི། འོ་ན་གང་ཡིན་ན་ལས་གཅིག་པོ་དེས་ལུས་སྟོང་ལ་སོགས་པ་ཇི་ཙམ་འཕངས་
ཀྱང་། དེ་དག་གི་བར་དུ་ལས་གཞན་གྱིས་འབྲས་བུར་འགྱུར་བའི་སྐྱེ་བ་གཞན་གྱིས་
བར་ཆད་པ་ལ་བྱ་དགོས་པས་དོན་དུ་ལས་ཚར་མི་གཅིག་པ་གཞན་གྱི་འབྲས་བུར་
གྱུར་བའི་སྐྱེ་བས་བར་མ་ཆད་པ་ལ་བྱ་གསུངས། ཡང་ཚེ་འདིའི་བདེ་སྐྱིད་སྙན་
གསུམ་ཐ་ན་ཟས་ཞིམ་པ་ཁམ་གང་མྱོང་བ་ཚུན་ཆད་བླ་མའི་བཀའ་དྲིན་ཡིན། དེའི་
རྒྱུ་མཚན་དེ་ ཐམས་ ཅད་ལས་བཟང་པོའི་འབྲས་བུ་ཡིན་ཞིང་། ལས་བཟང་ པོ་
གསོག་པ་ཆོས་ཀྱི་དྲིན་ཡིན། ཆོས་ཡོང་བ་ཡང་བླ་མ་ལ་བསྟེན་དགོས་པར་དོན་དུ་བླ་
མ་ཁོ་ནའི་བཀའ་དྲིན་ཡིན། དེ་ཡང་ཐམས་ཅད་ཆོས་ཀྱི་བཀའ་དྲིན་ཡིན་པར་མ་གོ་
ན། ཁ་ནས་ཇི་ཙམ་ལབ་ཀྱང་འདྲ། བླ་མའི་དྲིན་ཡིན་པར་མ་གོ་བའི་རྟགས་ཡང་
དག་ཡིན། དེ་ཡང་པོ་ཏོ་བས། ཆང་གླུ་ཡུལ་འབྱུང་བུ་ལོན་རྙོག ཅེས་གསུངས་པ་
ལྟར་ཡིན་གསུངས་ནས་སྔར་རྐུན་མ་གཉིས་ཀྱིས་གཅིག་གི་མཛོད་ཕུག་པས་ཆང་གི་རྫ་
མ་གཅིག་དང་འཕྲད་པ་ན། ཆང་བཙགས་ན་མིས་ཤེས་དོགས་ནས་ཁ་ནས་བཅུས་
ཏེ་འཐུངས་པས་ར་བཟི་སྟེ། གཅིག་གིས་གླུ་འཐེན་རྒྱུ་ཡིན་ཟེར་བ་ལ་གཅིག་པོ་དེས་
འདི་ཅི་ཟེར་མིས་ཤེས་ན་ང་རང་གཉིས་ཀ་བསད་ཡོང་བྱས་ཀྱང་མ་ཉན་པར། ཆང་
ཁ་ནས་བཙགས་པས་འདི་འདྲ་ན། ། ཞབས་ནས་བཙགས་ན་ཇི་ལྟར་མཆི། ། ཞེས་
326



ཉིན་ཉེར་ལྔ་པ།
གླུ་བླངས་པས་བདག་པོས་ཤེས་ཀྱང་མ་བརྫོགས་པར་ཆང་མཉམ་དུ་འཐུང་པ་རེད།
འོ་ཅག་ལེགས་པ་ཐམས་ཅད་ཆོས་ཀྱི་དྲིན་དུ་མ་གོ་བའི་རྐྱེན་གྱིས་སློབ་གཉེར་བས་
སློབ་གཉེར་འཇོག་པ་དང་། ཁ་འདོན་བྱེད་མཁན་གྱིས་ཁ་འདོན་འཇོག་པ་སོགས་
བྱུང་བ་ ཡིན། དེ་ ལྟར་ ན། ཆོས་ པའི་ གཟུགས་བརྙན་ བདག་ ལ་ ཐུགས་ རྗེས་
གཟིགས་བྱས་མ་བྱས་མེད། བདག་གི་ཁ་ཆོས་ཙམ་བྱས་པ་ལའང་བདེ་སྐྱིད་སྙན་
གསུམ་འདི་འདྲ་ན། ཆོས་རྣམ་དག་ཞིག་བྱས་ན་ཅི་འདྲ་འོང་། དེ་འདྲ་ཞིག་དགོས་
པ་ཡང་ཡིན། སྐྱེས་ནས་མྱོང་འགྱུར་དང་། ལན་གྲངས་གཞན་ལ་མྱོང་འགྱུར་
གཉིས་བསམས་དགོས་པའི་རྒྱུ་མཚན་ནི། ད་ལྟ་ཆོས་བྱེད་འགའ་ཞིག་ལ་ཁོང་ལ་དེ་
འདྲ་རང་མི་ཡོང་སྙམ་པའི་ལུས་ལ་ན་ཚ་དྲག་པོ་དང༌། ལོངས་སྤྱོད་ཀྱིས་ཕོངས་པར་
འགྱུར་བ་སོགས་དང་། སྡིག་པ་ཁོ་ན་བྱེད་པ་འགའ་ ་ལ་ནད་མེད་པ་དང༌།
ལོངས་སྤྱོད་རྒྱས་པ་སོགས་འགའ་ཞིག་མཐོང་བའི་ཚེ་ལས་འབྲས་འདི་དང་འདི་འདྲ་
འདུག་སྙམ་པའི་རྟོག་པ་ངན་པ་སྐྱེ་ཞིང་ཁྱད་པར་རང་གིས་ཆོས་ཅུང་ཟད་བྱས་ཀྱང་
ཡོང་རྒྱུ་ངན་པ་མང་པོ་བྱུང་བ་ན་རྟོག་པ་དེ་འདྲ་སྐྱེ་བས་དེའི་ཚེའི་ད་བལྟ་འདི་ལྟར་
ཡོང་བ་ནི་སྐྱེ་བ་སྔ་མ་ཞིག་གི་ལས་ཀྱི་འབྲས་བུ་ཡིན། ད་རེས་ངས་ཆོས་བྱས་པའི་
འབྲས་བུ་སྐྱེ་བ་ཕྱི་མ་ལ་ཡང་ཐག་ཆོད་ཡིན་སྙམ་པའི་ངེས་ཤེས་སྐྱེ་བའི་ཕྱིར་དུ་ཡིན།
ཡུལ་འབྱུང་བུ་ལོན་རྙོག་ཅེས་པ་དཔེར་ན་བུ་ལོན་མང་པོ་ཡོད་པའི་མི་གཅིག ཁས་
བཙན་པོ་གཅིག་གི་སར་ཡུལ་ཕྱུང་ནས་འགྲོ་ན། རྗེས་ལ་ཁོའི་བུ་ལོན་མི་ཁུགས་པས་
ད་ལྟ་ཅི་ཁུག་ལེན་ཅིང༌། ཐ་ན་གཏོང་རྒྱུ་ཡིན་ཟེར་རོག་གྱིས་དང་ཟེར་ནས་སྙེགས་པ་
ལྟར། ད་ལྟ་ཆོས་ཅུང་ཟད་བྱས་པས་མི་བདེ་བ་དང་སྡུག་བསྔལ་ཆེར་འགྲོ་བ་འདི་
ངན་སོང་མྱོང་འགྱུར་གྱི་ལས་ཟད་ནས་ཕྱི་མ་ངན་སོང་དུ་འགྲོ་མི་འདོད་པའི་རྟགས་
ཡིན་པས་འདི་ནི་མི་ལེགས་པ་མ་ཡིན་གྱི་ཤིན་ཏུ་ལེགས་པ་ཡིན་སྙམ་དུ་བསམས་
དགོས། བདག་ཅག་གི་སྐྱབས་མགོན་ཁྲི་ཆེན་རྡོ་རྗེ་འཆང་ཆེན་པོ་དེས་ཀྱང་སྐུ་ཚེའི་
327



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
སྨད་ལ་མི་ཚོར་བཟང་སྤྱོད་འདོན་དགོས་པར་གསུངས་པ་ལ་བརྟེན་ནས་བཟང་སྤྱོད་
གྲངས་གསོག་བྱེད་པའི་དམ་བཅའ་འབུལ་བ་ཡང་འགའ་ཞིག་བྱུང་བས། དེ་ཚོ་ཁྱེད་
རང་སྐུ་ཚེ་འདི་ལ་སྐུ་བརྙེལ་པོ་ཡོང་གསུང་གི་ཡོད་པ་ལྟར། བཟང་
ང་སྤྱོད་འདོན་
མཁན་རྣམས་ཀྱིས་བླ་མའི་རྗེས་སུ་འབྲང་སྟེ་ཚེ་ཕྱི་མའི་དོན་ལ་དམིགས་ནས་བཟང་
སྤྱོད་བཏོན་པས་འབུམ་ཐེར་སོང་བ་དང་ནད་དྲག་པོ་ཞིག་གིས་
གིས་ཟིན་ནས་ཤི་འགྲོ་ཡིན་
སྣང་བ་ཡང་ཡག་ རྟགས་ཤིག་ རེད་ གསུང༌། ཡང་ལས་འབྲས་ཀྱི་ སྐབས་འདིར།
ཀུན་ལས་བཏུས་ལས། རྨོངས་པ་ནི་གཉིས་ཏེ། འབྲས་བུ་རྣམ་པར་སྨིན་པ་ལ་
རྨོངས་པ་དང་དེ་ཁོ་ན་ཉིད་ལ་རྨོངས་པའོ། འབྲས་བུ་རྣམ་པར་སྨིན་པ་ལ་རྨོངས་
པས་ནི་མི་དགེ་བའི་ལས་མངོན་པར་འདུ་བྱེད་དོ། དེ་ཁོ་ན་ཉིད་ལ་རྨོངས་པས་
བསོད་ནམས་དང་མི་གཡོ་བའི་ལས་མངོན་པར་འདུ་བྱེད་དོ། ཞེས་གསུངས་པ་ལྟར་
རྨོངས་པ་ལ་སྤྱིར་ལས་འབྲས་ལ་རྨོངས་པ་དང་དེ་ཁོ་ན་ཉིད་ལ་རྨོངས་པ་གཉིས་ཡོད་
ཀྱང་། རེ་ཤིག་ལས་འབྲས་ལ་རྨོངས་པའི་མ་རིག་པ་འདི་ལ་མགོ་ལྕག་གཏོང་གང་
ཐུབ་བྱེད་དགོས། དེ་ལྟར་བྱེད་ཚུལ་ཡང་ལས་འབྲས་ཀྱི་བླང་དོར་ཤེས་པའི་ཤེས་
རབ་ཞིག་གིས་བླང་དོར་གྱི་ཆ་ལེགས་པར་ཕྱེ་སྟེ་བག་ཡོད་ཀྱི་
ངང་ལས་མ་འདས་
བཞིན་གྱི་སྒོ་ནས་བྱེད་དགོས། དེ་ཡང་མཛོད་ལས། ཀུན་སློང་རྣམ་གཉིས་རྒྱུ་དང་
མི། ། དེ་ཡི་དུས་ཀྱི་སློང་ཞེས་བྱ། ། ཞེས་གསུངས་པའི་རྒྱུའི་ཀུན་སློང་ནི་དེ་ཁོ་ན་
ཉིད་ལ་རྨོངས་པའི་མ་རིག་པ་ཡིན། དུས་ཀྱི་ཀུན་སློང་ནི་ལས་འབྲས་ལ་རྨོངས་པའི་
མ་རིག་པ་ཡིན། དེ་ཡང་རང་རེ་ད་རེས་ཡར་འགྲོ་མར་འགྲོའི་ས་མཚམས་འཛིན་
དགོས་ལ། ལས་འབྲས་ལ་རྨོངས་པ་འདིས་ངན་སོང་དུ་བསྐྱུར་བར་བྱེད་པས་འདི་
ལ་ཤེས་རབ་གྱི་གཉེན་པོ་རེ་བསྟེན་དགོས། འདི་དང་མི་ཤེས་པ་ལྟུང་བ་འབྱུང་བའི་
སྒོ་གཉིས་གཅིག་པ་ཡིན། རྒྱུའི་ཀུན་སློང་ལས་གསོག་པའི་དུས་ན་ཡོད་ཅིང་། དུས་
ཀྱི་ཀུན་སློང་འདི་ལས་དང་མཚུངས་ལྡན་གྱི་མ་རིག་པ་ཡིན། མ་རིག་པ་དེ་བསལ་
328



ཉིན་ཉེར་ལྔ་པ།
བས་ལས་འབྲས་ལ་མ་རྨོངས་པ་ཞིག་འོང་། དེ་བསལ་པའི་ཐབས་ཀྱང་བསླབ་པ་
བསྲུང་པའི་ངང་ནས་སྡེ་སྣོད་ལ་ཐོས་བསམ་ལ་བརྩོན་པ་མ་གཏོགས་གཞན་གང་ཡང་
བྱ་རྒྱུ་མེད་ ཅིང་། དེ་ཡང་ཕྱི་མ་ རྟེན་བཟང་ཞིག་ ཐོབ་པའི་དོན་དུ་བྱེད་དགོས་
གསུངས། ཡང་རང་རེ་ད་ལྟ་ནས་ལུས་ངག་ཡིད་གསུམ་ཆོས་དང་མི་འགལ་བ་ཞིག་
རང་ཨེ་ཡོང་ལྟ་དགོས། དེ་ལྟར་བྱས་ཀྱང་རང་དབང་མ་འདུས་པར་ཅུང་ཟད་
འགལ་སྐབས་བྱུང་ན་དེ་ནི་རང་འགར་གཞོག་པའི་དུས་མིན་གྱི་སྟོབས་བཞི་ཚང་བའི་
བཤགས་སྡོམ་གྱིས་དག་པར་བྱེད་དགོས་པའི་དུས་ཡིན་པ་ཁ་སང་རྫ་མཁན་གྱི་དཔེ་
དང་བཅས་འབྲོམ་སྟོན་པའི་གསུང་བསྐྱར་བ་ལྟར་ཡིན། དེའི་ནང་ནས་ཀྱང་ཕྱིན་
ཆད་སྡོམ་པ་འདི་ཡག་པོ་ཞིག་མ་བྱུང་ན་མི་ཡོང་སྟེ། འབྲོམ་སྟོན་པ་ལ་སྡིག་པ་འདག་
པའི་མན་ངག་གནང་དགོས་ཞུས་པའི་ཚེ། ཕྱིན་ཆད་སྡོམ་པ་མན་ངག་ཡིན་གསུང་
པར་མཛད་པ་ཡིན། ཕམ་པ་བྱུང་ན་ནི་ངེས་པར་མི་ནག་གི་ཁྲོད་དུ་སྡོད་པ་མ་
གཏོགས་གྲྭ་པའི་དཀྱིལ་ལ་རྣམ་པ་ཐམས་ཅད་དུ་སྡོད་མི་ཉན། འོན་ཀྱང་མི་ནག་
དེས་བཤགས་པ་ནི་ངེས་པར་བྱེད་དགོས་ཤིང་བྱེད་རྒྱུ་ཡང་ཡོད། དེ་ལ་ཡང་རྣམ་
སྨིན་མྱོང་མི་དགོས་པར་དག་པ་དང་རྣམ་སྨིན་རྒྱུན་ཐུང་ངུ་ཙམ་མྱོང་བས་དག་པ་
སོགས་སྣ་ཚོགས་ཡོད་གསུངས་ནས། རྒྱུན་ཐུང་ངུ་ལས་མྱོང་མི་དགོས་པའི་དཔེ་ནི།
རྒྱ་གར་གྱི་གནས་བརྟན་ཞིག་ལ་ཕམ་པ་བྱུང་བ་ན། དེས་ལོགས་ཤིག་ཏུ་སློབ་མ་མང་
པོར་ཆོས་ བཤད་ པས་ དེའི་ཁྲོད་ནས་དགྲ་བཅོམ་ ཐོབ་ པ་ ཡང་འགའ་ཞིག་བྱུང་།
མཐར་གནས་བརྟན་དེ་ཤི་ནས་དམྱལ་བར་སྐྱེས། སློབ་མ་དགྲ་བཅོམ་རྣམས་ཀྱིས་
སློབ་དཔོན་གང་དུ་སྐྱེས་ཡོད་སྙམ་སྟེ་མངོན་ཤེས་ཀྱིས་ལྷ་ཡུལ་ཐམས་ཅད་དུ་བཙལ་
ཀྱང་མ་རྙེད། དེའི་བར་ལ་གནས་བརྟན་དེ་ཆོས་བཤད་ཡག་པོ་བྱས་པའི་མཐུས་
དམྱལ་བ་ནས་ཚེ་འཕོས་ཏེ་ལྷར་སྐྱེས། ཡང་སློབ་མ་དེ་ཚོས་གནས་འོག་མ་རྣམས་སུ་
མངོན་ཤེས་ཀྱིས་བཙལ་ཀྱང་མ་རྙེད། སླར་ལྷ་ཡུལ་དུ་བཙལ་བས་རྙེད་པ་ཡིན་
329



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འདུག་གསུངས། ཡང་བཤགས་པས་མཚམས་མེད་ཀྱང་འདག་པ་ནི། སྔོན་སངས་
རྒྱས་ཞལ་བཞུགས་པ་
གས་པའི་དུས་བུ་ཞིག་གི་ཕ་བསད་པ་འཕགས་པ་འཇམ་དཔལ་གྱིས་
བཤགས་པ་ལ་སྦྱར་བ་ནི། འཇམ་དཔལ་གྱིས་ཕ་མ་གཉིས་བུ་གཅིག་དང་གསུམ་
སྤྲུལ། བུ་དེ་ཚིག་པ་ལོག་པས་ཕ་མ་གཉིས་ཀ་བསད་པའི་ཚུལ་བསྟན། བུ་དེ་འགྱོད་
ནས་སྡིག་པ་སྦྱོང་བའི་ཚུལ་བསྟན་པས། དེར་མི་དེའི་རྟོག་པ་ལ་ཁོ་ཕ་མ་གཉིས་ཀ་
བསད་པ་ཡང་སྡིག་སྦྱོང་ན། ང་ཕ་གཅིག་པོ་ལས་མ་བསད་པས་སྡིག་སྦྱངས་ན་དག་
ནས་ཡོང་སྙམ་ནས་སྦྱངས་པས་དག་པ་བྱུང༌། སྟོབས་བཞི་ཁ་སང་ཡང་དྲངས་ཡོད་
ཀྱང་། ད་ལམ་བཤགས་པ་བྱེད་པའི་དུས་ཀྱི་གོ་རིམ་ལྟར་ཞུ་ན། དང་པོ་ཉེས་པ་
བྱས་པ་ལ་འགྱོད་པའི་རྣམ་པར་བསུན་འབྱིན་པའི་སྟོབས། དེ་ནས་ཕྱིན་ཆད་སྡོམ་
པའི་ཉེས་པ་ལས་སླར་ལྡོག་པའི་སྟོབས། དེ་ནས་སྐྱབས་འགྲོ་སེམས་བསྐྱེད་བྱེད་པ་
སོགས་རྟེན་གྱི་སྟོབས། དེ་ནས་གཉེན་པོ་ཀུན་ཏུ་སྤྱོད་པའི་སྟོབས་རྣམས་འདྲེན་
ཞིང༌། དེའི་དང་པོ་ཉེས་པ་བྱས་པ་དེ་ལ་འགྱོད་པ་དྲག་པོ་བྱས་པ་ལ་བརྟེན་ནས་ཉེས་
པ་དེ་སོར་ཆུད་པ་ཡོང་བས་འདི་ལ་སོར་ཆུད་པའི་སྟོབས་ཞེས་ཀྱང་བྱ། སོར་ཆུད་
ཚུལ་ཡང་དཔེར་མཚོན་ན་ཕྱི་དྲོའི་ཁ་ཟས་ལ་ལོངས་ ན་དེས་རང་གི་རྒྱུད་ཀྱི་ཕྱི་
དྲོའི་ཁ་ཟས་སྤོང་བའི་བསྟན་པ་དང་། ཡུལ་སྤྱི་ལ་ཡོང་བའི་ཕྱི་དྲོའི་ཁ་ཟས་སྤོང་བའི་
བསྟན་པ་གཉིས་ཀ་བཤིག་པ་ཡིན། དེ་ལ་འགྱོད་པ་དྲག་པོ་སྐྱེས་ན་བསྟན་པ་སོར་
ཆུད་ནས་ཡོང་བ་ཡིན། སྟོབས་གཉིས་པ་ནི་ཕྱིན་ཆད་མི་བྱེད་པའི་སྡོམ་སེམས་
བསྟེན་པ་དེ་ཁ་ཡིན། སྟོབས་གསུམ་པ་ནི་སྐྱབས་སེམས་བྱེད་པ་དེ་ཁ་ཡིན། སྟོབས་
བཞི་པ་ལ་བསླབ་བཏུས་ནས་གཉེན་པོ་ཀུན་ཏུ་སྤྱོད་པའི་སྟོབས་དྲུག་གསུངས་ཤིང་།
དགེ་བ་ཡིན་ན་གཉེན་པོ་ཀུན་ཏུ་སྤྱོད་པའི་སྟོབས་ཡིན་པས་ཁྱབ་པར་གསུངས་པ་ཡང་
ཡོད། དེ་ནི་སྡིག་པའི་གཉེན་པོར་དམིགས་ནས་དགེ་བ་ཅི་བྱས་སྟོབས་དེར་འགྲོ་བ་
དེ་ལ་དགོངས་པ་ཡིན། གཉེན་པོ་ཀུན་ཏུ་སྤྱོད་པའི་སྟོབས་དྲུག་ནི་མདོ་སྡེ་ཀློག་པ།
ངས་སྤྱད་ན་
330



ཉིན་ཉེར་ལྔ་པ།
སྟོང་ཉིད་སྒོམ་པ། གཟུངས་སྔགས་བཟླ་བ། སྐུ་གཟུགས་བཞེང་བ། མཆོད་པ་ལ་
བརྟེན་པ། མཚན་ལ་བརྟེན་པ་སྟེ་དྲུག་ཡོད་པའི་དང་པོ་ནི། སྡིག་པའི་གཉེན་པོར་
དམིགས་ནས་རྡོར་གཅོད་ཙམ་སྒྲོག་པའང་སྟོབས་དེར་འགྲོ་ན་རྒྱས་འབྲིང་བསྡུས་
གསུམ་ཀློག་པ་སོགས་ལྟ་ཅི་སྨོས། གཉིས་པ་ནི། སྟོང་ཉིད་སྒོམ་པ་འདི་ཤིན་ཏུ་
གཟབ་སྟེ། རྒྱལ་པོ་མ་སྐྱེས་དགྲ་ལྟ་བུ་མཚམས་མེད་ཀྱི་སྡིག་པ་ཤིན་ཏུ་ཆེ་བར་བྱས་པ་
ཡང་འདི་ལ་བརྟེན་ནས་སྡིག་པ་དག་པ་ཙམ་མ་ཟད་གོང་མའི་ཡོན་ཏན་ཁྱད་པར་
ཅན་ཐོབ་པའི་ལོ་རྒྱུས་ཞུས་ཟིན་པ་ལྟར་ཡིན། དེ་ཡང་ཁ་སང་ཞུས་པ་ལྟར་གྱི་རྟེན་
འབྲེལ་བཤིག་པའི་སྟོང་པའི་གོ་ཚུལ་དུ་མ་སོང་བར་རྟེན་འབྲེལ་མ་བཤིག་པའི་སྟོང་
པའི་དོན་ལ་གོ་བ་ཡུད་ཙམ་ཆགས་པས་ཀྱང་སྡིག་པའི་ཕུང་པོ་ཚད་མེད་པ་དག་ནས་
འགྲོ་བ་ཡིན། གསུམ་པ་གཟུངས་སྔགས་བཟླ་བ་ནི། ཡིག་བརྒྱ་བཟླ་བ་སྟེ། དེ་ཡང་
ཆོ་ག་བཞིན་དུ་བྱེད་པར་གསུངས་པས་ཆོ་གའི་རིམ་པ་སྤྱི་དང༌། ཁྱད་པར་དཀོན་
མཆོག་གསུམ་ལ་སྐྱབས་སུ་འགྲོ། ། སེམས་ཅན་ཐམས་ཅད་བདག་གིས་སྒྲོལ། །
བྱང་ཆུབ་གནས་ལ་འགོད་པར་བགྱི། ། བྱང་ཆུབ་སེམས་ནི་ཡང་དག་བསྐྱེད། ཅེས་
པའི་སྐྱབས་སེམས་དང་མ་བྲལ་བ་ངེས་པར་དགོས། གཞན་ཆོ་ག་དངོས་ནི་རྣམ་
ཐར་སྒོ་གསུམ་གྱི་དོན་ལ་འཇུག་པ་སྟེ། དེ་ལྟ་མིན་པར་སྟོང་པ་ཉིད་ལ་གོ་བ་མ་ཆགས་
ཤིང་
། བྱང་ཆུབ་ཀྱི་སེམས་ཀྱི་སྟངས་ཀ་དང་བྲལ་ན་བསྐྱེད་རིམ་གྱི་ལྷའི་གསལ་སྣང་
ཇི་ཙམ་ཡོད་ཀྱང་གྱང་རིས་ལ་ལྟད་མོ་ལྟ་བ་དང་འདྲ་བར་གསུངས། གོང་གསལ་དེ་
དང་བྲལ་ནས་རྫོགས་རིམ་གྱི་རླུང་ སྒོམ་ ཀྱང་ མགར་ བའི་ སྦུད་པ་ དང་འདྲ་བར་
གསུངས་ཏེ། རླུང་ཡོད་དུས་ཡོད་ཚོད་མི་ཟིན་ཞིང་། མེད་དུས་གཏན་མེད་ལྟ་བུར་
སོང་ན་ལུས་མི་བདེ་བ་མ་གཏོགས་གང་ཡང་ཡོང་རྒྱུ་མེད་པས་དེ་འདྲར་མ་སོང་ཙམ་
གྱི་སྒོ་ནས་ཡིག་བརྒྱ་བཟླས་ན་འབུམ་ཕྲག་སོང་བའི་ཚེ་སྡིག་པ་ངེས་པར་དག་འགྲོ།
དེ་ཡང་རྡོ་རྗེ་སེམས་དཔའི་ཡིག་བརྒྱ་ཁོ་ན་ལ་གོ་མི་དགོས། དེ་བཞིན་གཤེགས་པའི་
331



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཡིག་བརྒྱ་བཏོན་ན་ ཡང་
་ སྡིག་ པའི་གཉེན་ པོར་ངེས་པར་འགྲོ། གཞན་ ཡང་ མི་
འཁྲུགས་པ་དང་། རྣམ་རྒྱལ་མ། གདུགས་དཀར། སྒྲོལ་མ་སོགས་ཀྱི་གཟུངས་
སྔགས་བཏོན་ན་ཡང་སྡིག་པའི་གཉེན་པོ་མཐུ་ཆེན་དུ་ངེས་པར་འགྲོ། འོན་ཀྱང་
སྔར་བཤད་པའི་ཡན་ལག་མ་ཚང་བ་ནི་གང་ཟག་གི་སྐྱོན་ཡིན་གྱི་ཆོས་ཀྱི་སྐྱོན་མིན།
སྐུ་བཞེངས་པ་ནི་སྐུ་གཟུགས་ཆེན་པོ་བཞེངས་པ་ཕར་བཞག་ཚྭ་ཚྭ་འདེབས་པ་ཡང་
ཡིན། དེ་ནི་དེང་སང་ཚྭ་ཚྭ་འདེབས་པ་ནད་པ་སོགས་ཀྱི་རིམ་གྲོར་བཟུང་བ་མ་
གཏོགས་སྡིག་སྦྱོང་དུ་བྱེད་པ་མི་སྣང་བས་དེ་འདྲ་བྱེད་མི་ཉན། དེར་མ་ཟད་ཚྭ་ཚྭ་
རྙིང་པ་ཚོ་ལ་ཡང་མཆོད་པ་འབུལ་ཞིང་གུད་འདུད་ལྷུར་ལེན་པར་བྱེད་དགོས། ཚྭ་
ཚྭ་བཞེངས་པའི་ཕན་ཡོན་ལ་ཇོ་བོས། ཚྭ་ཚྭ་བཞེངས་ན་བུམ་པ་ཡན་གྱི་རྡུལ་གྲངས་
དང་མཉམ་པའི་འཁོར་ལོས་བསྒྱུར་རྒྱལ་ ཐོབ་ཡོང་གསུངས་ཤིང་། དགེ་བཤེས་
གསང་ཕུ་བས། བུམ་ན་མི་བུམ་ན་ཅང་མེད། ངས་ཇོ་བོ་ལ་བཀའ་འདྲི་ཞུས་ནས་
དོགས་པ་བསལ་ཟིན་པ་ཡིན་པས། ཚྭ་ཚྭ་ཚང་མའི་རྡུལ་གྲངས་དང་མཉམ་པའི་
འཁོར་ལོས་བསྒྱུར་རྒྱལ་ཐོབ་ངེས་ཡིན་གསུངས་པ་ཡིན། དེ་ལྟ་བུའི་བསོད་ནམས་
ཆེན་པོ་དེ་ད་རེས་སྡིག་སྦྱོང་ལ་བསྒྱུར་བ་ཡིན་ པས་ སྡིག་པའི་རྣམ་ གྲངས་མང་པོ་
འདག་པ་ལ་ཐེ་ཚོམ་མེད་གསུངས། ཡང་ད་ལྟ་ཁ་དཔེར་འདམ་བག་སྡིག་མེད་ལ་ཚྭ་
ཚྭ་སྡིག་ཡོད་མ་བཟོ་ཞིག་ཟེར་བ་ལྟར། ཚྭ་ཚྭ་དང་སྐུ་འདྲ་སོགས་ལ་མ་གུས་པའི་ལས་
ངན་སྣ་ཚོགས་མ་གསོག་པར་སེམས་དང་བའི་རྣམ་པ་ཅན་གྱི་དད་པས་ཀུན་ནས་
བསླངས་ཏེ་སྡིག་པ་སྦྱོང་བའི་ཕྱིར་བཞེངས་ན། སེམས་བསལ་གཅིག་བསྐྱེད་འབྲས་
བུ་གང་། ། ཚངས་ལ་སོགས་པ་ཡིན་པ་ལྟར། ། ཞེས་གསུངས་པ་ལྟར་གྱི་ཕན་ཡོན་
ཐོབ་པས། སྐུ་གཟུགས་སོགས་དེ་དག་ལ་དད་གུས་གྱིས་བདག་པོ་ལེགས་པར་བྱེད་
དགོས། ལྔ་པ་མཆོད་པ་ལ་བརྟེན་པ་ནི། སྐུ་གསུང་ཐུགས་རྟེན་སོགས་ལ་སྙིང་ཐག་
པ་ནས་མཆོད་པ་འབུལ་བ་སྟེ། དེ་ཡང་གཙོ་བོར་རང་གི་ཤག་ཆུང་གྲུ་བཞིའི་ནང་དུ་
332



ཉིན་ཉེར་ལྔ་པ།
ང་འདི་ན་ཡོད་པས་ཁྱོད་ཀྱིས་ང་ལ་བསོད་ནམས་གསོག་ཞིག་ཅེས་གསུང་མཁན་ལྟ་
བུར་རང་གི་བསོད་ནམས་གསོག་པའི་ཞིང་དུ་བཞུགས་པ་རྣམས་ལ་འབུལ་དགོས།
དེ་ལ་ཕུལ་ན་མཆོད་པ་རྒྱུན་ཡང་རིང་པོ་ཡོང་། དེ་མིན་རང་གི་ཤག་གི་ནང་གི་དེ་ལ་
སྣང་བ་གང་མེད་པར་ལྷ་སའི་ཇོ་བོ་ལྟ་བུ་ལ་མཆོད་པ་འབུལ་མདོག་བྱས་ཀྱང་ཟོབ་
ཡིན་པས། རང་གི་ཤག་ཏུ་ཡོད་པ་དེ་དག་ལ་གུས་པ་ཆེན་པོས་རྡུལ་སེལ་ཕྱིར་ཡར་
འགྲོ་མར་འགྲོའི་ཞོར་ལ་ ཕུ་ལེགས་བ་རེ་ལས་མ་བྱུང་ཀྱང་འདེབས་པ་ཞིག་དགོས།
དེ་ཡང་རྟེན་དེ་དག་ལ་ཡེ་ཤེས་པ་དངོས་སུ་ཞུགས་པར་ཐག་བཅད་ནས་མཆོད་པ་
གྲོགས་པོའི་བློར་མི་ཤོང་བ་ལྟ་བུ་བྱུང་ན་རྗེས་ཡོད་པ་རྣམས་ཀྱིས་འབུལ་དགོས།
རྗེས་མེད་པ་རྣམས་ཀྱང་མཆོད་པའི་རྫས་ལ་ལག་མ་ཐོགས། ཆུ་ཕུལ་བས་ཆོག དེ་
ཡང་སྣོད་མེད་ཟེར་ན་བན་དང་ཚག་རྒྱན་གྱི་ནང་དུ་ཆུ་བླུགས་ནས་དེ་ཚོའི་ནང་དུ་
ཡོན་ཆབ་ཕུལ་བས་ཀྱང་ཆོག དེར་མ་ཟད་སེར་རྩེའི་དགེ་བཤེས་དགེ་ལེགས་ཆོས་
འཕེལ་ཞེས་ཡོངས་གྲགས་དགེ་བཤེས་ཐོགས་མེད་ཞུ་བ་དེའི་ཕྱག་ལེན་ལྟར་ཕོར་པའི་
ནང་དུ་ཡང་ཡོན་ཆབ་ཕུལ་བས་ཆོག དྲུག་པ་མཚན་ལ་བརྟེན་པ་ནི། སྤྱིར་སྨན་བླ་
བདེ་གཤེགས་བརྒྱད་སོགས་ཀྱི་མཚན་བརྗོད་ཀྱང་ཆོག་མོད། འོན་ཀྱང་སྔོན་གྱི་
ཐུགས་བསྐྱེད་ཀྱི་མཐུས་སྡིག་པ་དག་པ་ལ་སངས་རྒྱས་སོ་ལྔའི་མཚན་བརྗོད་པ་སྟོབས་
ཤིན་ཏུ་ཆེ་བས་འདིར་ལྟུང་བཤགས་ཀྱི་སྒོ་ནས་བཤགས་ཚུལ་བརྗོད་པར་བྱ་ཞིང་།
དེ་ཡང་ བཀའ་གདམས་ གོང་ མས་ དགོང་མོ་ལྟུང་བཤགས་ ཚར་ རེ་མི་འདོན་ པ་
གཟིགས་ན་ཁྱོད་ས་ཐོབ་པ་ཡིན་ནམ་ཞེས་བཀའ་བཀྱོན་ཆེན་པོ་མཛད་པ་ཡིན་པས་
འདི་ནི་མ་ཆག་པ་ངེས་པར་འདོན་དགོས། དེ་ཡང་ཐུན་མཚམས་གང་དུ་བྱས་ཀྱང་
ཆོག་ལ་ཐུན་གྱི་སྐབས་བྱེད་ན་བསྡད་ནས་བཏོན་ཀྱང་ཆོག འོན་ཀྱང་ན་སོ་གཞོན་
པ་དང་ལུས་ཀྱིས་ཕེར་བ་རྣམས་ཀྱིས་ཐུན་མཚམས་སུ་ཕྱག་དང་སྦྲེལ་ནས་བྱེད་པ་ཤིན་
ཏུ་གལ་ཆེ་སྟེ། དེས་ནི་ལུས་ངག་ཡིད་གསུམ་ལ་དུས་གཅིག་ཏུ་སྙིང་པོ་བླངས་པ་ཡིན་
333



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཞིང་། རྗེ་རིན་པོ་ཆེའི་ཕྱག་བཞེས་ཀྱང་ཡིན་པས་རང་རེ་བུ་བརྒྱུད་རྣམས་ཀྱིས་དེ་
ལྟར་བྱས་ཚེ་བྱིན་རླབས་འཇུག་པ་ལ་ཡང་ཁྱད་ཆེན་པོ་ཡོད་པས་དེའི་ཚུལ་ནི་ཐོག་
མར་རྣམ་དག་ཆོས་དབྱིངས་མ་དང༌། མ་ལུས་སེམས་ ཅན་མའི་སྤྱན་འདྲེན་རེ་
གཏོང་། དེ་ནས་ཁྲུས་གསོལ་མདོར་བསྡུས་བྱེད་ན་ཁྲུས་ཁང་བསྐྱེད་པ་སོགས་མི་
བྱེད་པར་རང་གི་སྙིང་ཁ་ནས་མཆོད་ལྷ་སྤྲོས་ཏེ། ཇི་ལྟར་བལྟམས་པ་སོགས་ཁྲུས་
གསོལ་གྱི་ཚིགས་བཅད་རེ་གཉིས་དང་བཅས་ཁྲུས་གསོལ། འདི་ནི་སྡིག་པ་འདག་པ་
ལ་ཤིན་ཏུ་གལ་ཡང་ཆེ་བ་ཡིན། དེ་ནས་མཆོད་ལྷ་རང་གི་སྙིང་ཁར་བསྟིམ། དེ་ནས་
ཨོཾ་ན་མོ་མཉྫ་ཤྲཱི་ཡེ། ན་མ་ ༧ སུ་ཤྲཱི་ཡེ། ན་མ་ ཨུ་ཏྟ་མ་ཤྲཱི་ཡེ་སྭཱཧཱ། ཞེས་པའི་ཕྱག་
འགྱུར་གྱི་སྔགས་འདི་ཕྱག་གསུམ་གྱི་རིང་འདོན། དེ་ནས་མདོར་བསྡུས་བྱེད་ན་བླ་
མ་ཚིགས་བཅད་གཅིག་དང་། དཀོན་མཆོག་གསུམ་ལ་ཚིགས་བཅད་རེ་རེ་འམ་
གཅིག་གང་རིགས། དེ་ནས་ཇི་སྙེད་སུ་དག་ཅེས་པ་ནས། རྒྱལ་བ་ཀུན་ལ་ཕྱག་
འཚལ་མཆོད་པར་བགྱི། ཞེས་པའི་བར་འདོན་ཞིང་། དེ་ཡང་ཐུབ་པའི་དབང་པོ་
གསལ་བཏབ་ཡོད་ན་དེའི་ཐུགས་ཀ་ནས་སམ། དེ་མིན་སྤྱི་བོའི་བླ་མའི་ཐུགས་ཀ་
ནས་འོད་ཟེར་རྔ་ཡོག་ལྟ་བུ་སུམ་ཅུ་སོ་ལྔ་འཕྲོས་པའི་སྣེ་ལ་སངས་རྒྱས་སོ་ལྔ་བཞུགས་
པར་མོས་དགོས། གོང་དུ་སྤྱན་འདྲེན་བཏང་བ་ལྟར་ཚོགས་ཞིང་ཐམས་ཅད་མདུན་
དུ་ཁྲ་ལམ་མེར་བཞུགས་པར་མོས་དགོས་ཀྱང༌། ད་ལམ་སངས་རྒྱས་སོ་ལྔ་ལོགས་སུ་
དེ་ལས་ཀྱང་གསལ་བར་དམིགས་དགོས། དེ་ཡང་རྡུལ་ཕྲ་རབ་རེ་རེའི་སྟེང་ན་རྡུལ་
ཐམས་ཅད་ཀྱི་གྲངས་དང་མཉམ་པའི་སངས་རྒྱས་སོ་ལྔ་ཚང་བ་རེ་རེ་བཞུགས་པར་
མོས་པ་དང་། རང་གི་ལུས་ཀྱང་རྡུལ་ཕྲ་རབ་རེ་རེའི་སྟེང་ན་རྡུལ་ ཐམས་ཅད་ཀྱི་
གྲངས་དང་མཉམ་པ་དང་། རང་གི་མཐའ་སྐོར་དུ་སེམས་ཅན་ཐམས་ཅད་ཀྱང་
རྡུལ་ཕྲ་རབ་རེ་རེའི་སྟེང་ན་རྡུལ་ཐམས་ཅད་ཀྱི་གྲངས་དང་མཉམ་པ་ཡོད་པར་མོས་
ནས་མཆོད་པའི་ཚིགས་བཅད་བརྗོད་པའི་སྐབས་མཆོད་པ་ལ་ཡང་སྔར་ལྟར་ཡོད་
334



ཉིན་ཉེར་ལྔ་པ།
པར་མོས་དགོས་ལ། དེ་དག་གི་ཚེ་སེམས་ཅན་དེ་དག་ཐམ་
ཐམས་ཅད་ཀྱིས་ཀྱང་རང་
དང་མཉམ་དུ་ཕྱག་བཙལ་ནས་བཤགས་པ་བྱེད་པར་མོས་དགོས། དེ་ནས་ལྟུང་
བཤགས་ཀྱི་འགོ་བཙུགས་ཏེ་རང་གི་ཉེས་དམིགས་ལ་འཇིགས་པའི་བློ། དཀོན་
མཆོག་གི་ཡོན་ཏན་ལ་དད་པའི་བློ། རང་འདྲའི་འགྲོ་བ་ལ་སྙིང་བརྩེ་བའི་བློ་སྟེ་
འཇམ་དཔལ་ཞལ་ལུང་གི་མན་ངག་ལས་འབྱུང་བ་གསུམ་པོ་འདི་ཡང་མ་བརྗེད་པར་
བྱེད་དགོས། དེ་ལྟར་ལྟུང་བཤགས་ལྔའི་རིང་བརྐྱངས་ཕྱག་བཙལ་ན་བརྒྱ་ཕྱག་འགྲོ་
ངེས་ཡིན། དེ་ལྟར་ལོང་མ་བྱུང་ཀྱང་ཚར་གཅིག་འདོན། དེའི་ཚེ་ཡང་སྟོབས་
རྣམས་དྲན་པར་བྱེད་དགོས་པས། རྟེན་གྱི་སྟོབས་སྐྱབས་སེམས་ཟུང་འབྲེལ་བྱེད་
ཚུལ་ནི། བདག་གིས་མ་སེམས་ཅན་ཐམས་ཅད་ཀྱི་དོན་དུ་ཡང་དག་པར་རྫོགས་
པའི་སངས་རྒྱས་ཀྱི་གོ་འཕང་ཐོབ་པར་བྱ། འི་ཕྱིར་དཀོན་མཆོག་གསུམ་ལ་སྐྱབས་
སུ་སོང་ནས་སྡིག་པ་བཤགས་པར་བྱའོ་སྙམ་པ་བྱེད་དགོས། བཅོམ་ལྡན་འ
ན་འདས་དེ་
བཞིན་གཤེགས་པ་ཆེན་པོ་ལས་མདོ་ཚིག་ལ་མེད་ཀྱང་རྗེ་རིན་པོ་ཆེས་འཇུག་པར་
མཛད་པ་ཡིན། སངས་རྒྱས་ལ་བདེ་བར་གཤེགས་པ་ཞེས་བརྗོད་པ་ཡང་རྣམ་འགྲེལ་
ལས། རྒྱུ་སྤངས་ཡོན་ཏན་གསུམ་བདེ་གཤེགས། ། ཞེས་གསུངས་པ་ ལྟར་ཡིན།
མཐོལ་ལོ་བཤགས་སོ་ཞེས་སོགས་ཀྱི་སྐབས་སུ་སྡིག་པ་ནུས་མེད་བྱས་པ་ཡིན་པས་
བཤགས་པར་སོང་བ་ཡིན། དེ་ནས་ཕྱིན་ཆད་མི་བྱེད་པའི་སྡོམ་སེམས་བྱས་ཏེ་དེ་
ལྟར་བཤགས་པ་བྱས་པའི་དགེ་བ་རྣམས་ལྟུང་བཤགས་རང་གི་ཚིག་ནས་འབྱུང་བ་
ལྟར་བསྔོ་བ་བྱས། དེ་ནས་སྡིག་ལྟུང་ངོ་མི་ཆོད་པ་མང་པོ་ཡོད་པས་དེ་དག་བཤགས་
པའི་ཕྱིར་སྤྱི་བཤགས་གསུམ་མམ་གཅིག་གང་རིགས་འདོན། དེ་ནས། འདོད་
ཆགས་ཞེ་སྡང་གཏི་མུག་དབང་གིས་ནི། ། ཞེས་པ་ནས། ཐམས་ཅད་རྫོགས་པའི་
བྱང་ཆུབ་ཕྱིར་བསྔོའོ། ། ཞེས་པའི་བར་བཏོན་ནས་ཚིགས་བཅད་རེས་མཎྜལ་
འབུལ། དེ་ནས་ཚོགས་ཞིང་བསྡུ་བར་བྱ། དེ་ལྟར་སྡིག་པ་དག་པའི་མཚན་མ་མ་
335



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བྱུང་བར་དུ་བཤགས་པ་བྱེད་པར་གསུངས་པས་སྡིག་པ་དག་པའི་རྟགས་ནི་གཙོ་བོ་
མཐོང་ལམ་ཐོབ་པ་ཡིན། དེ་མིན་ཡང་སྦྱོར་ལམ་བཟོད་པ་ཐོབ་པ། དེ་མིན་ཡང་
དགེ་རྩ་མི་ཆད་པའི་སྦྱོར་ལམ་རྩེ་མོ་ཐོབ་པ་སོགས་ཡིན་ཀྱང་། རང་ཅག་ལ་དེ་འདྲ་རེ་
ཤིག་མི་འབྱུང་བས་འདིར་རྨི་ལམ་གྱི་རྟགས་གཙོ་བོར་གསུངས་པ་ཡིན། དེ་ལྟར་
བཤགས་པ་བྱེད་པ་ལ་སྡོམ་སེམས་འདི་ཤིན་ཏུ་གལ་ཆེ་བས། ངས་ཉེས་པ་དེ་འདྲ་
བྱས་སྙམ་དུ་སྔོན་བྱས་ཀྱི་ཉེས་པ་ལ་ཞེན་པ་གཏིང་ནས་ལོག་པའི་སྒོ་ནས་ཕྱིན་ཆད་མི་
བྱེད་པའི་སྡོམ་སེམས་བསྟེན་དགོས་ལ། དེ་ལྟར་བྱས་ན། གང་ཞིག་སྔོན་ཆད་བག་
མེད་གྱུར་པ་ལ། ། ཕྱིས་ནས་བག་དང་ལྡན་པར་གྱུར་དེ་ཡང་། ། ཞེས་ སོགས་
དྲངས་ཟིན་པ་ལྟར་ཡོད་ལ། དེ་ཡང་བཤགས་པ་བྱེད་པའི་དུས་དེར་སྡོམ་སེམས་
བསྟེན་ཀྱང་བཤགས་པ་ཚར་སྐབས་སྡོམ་སེམས་གཏན་ནས་མི་དྲན་པ་དེ་འདྲ་མི་བྱེད་
པར་བཤགས་པ་བྱས་ཟིན་ནས་ཀྱང་ངས་ད་དུང་ཉེས་པ་དེ་ལ་ཞུགས་ཡོང་སྙམ་ནས་
ཉེན་བསྲུང་བསྲུངས་པར་སྡོད་དགོས་ཏེ། དེ་ལྟར་མ་བྱས་ན་དགེ་བཤེས་གླང་ལུང་
པས། དེང་སང་གི་སྡིག་པ་སྦྱོང་བའི་ཚུལ་དེ་གང་དང་འདྲ་ན་ཁབ་མཆུ་ཐུང་དང་
འདྲ་གསུངས་པ་ལྟར། དཔེར་ན་ཁབ་མཆུ་ཏོ་ཐུང་པ་དེས་ཚེམ་བུ་རྒྱབ་ན་ལམ་སང་
གུག་ནས་འགྲོ། ཡོ་དཀྲོངས་ནས་ད་འགྲིག་པ་ཡོད་བྱས་ནས་རྩེམ་ན་ཡང་གུག་འགྲོ།
དེ་བཞིན་དུ་སྡོམ་སེམས་ཡོད་ཀྱང་ཉེན་བསྲུང་པ་མེད་ན་ཡང་ཡང་ཉེས་པས་གོས་ནས་
འོང་པས་སྡོམ་སེམས་ཡང་ཡང་བསྟེན་པ་འདི་ལ་སྒྲིམ་དགོས་གསུངས། ཡང་ལྟུང་བ་
འབྱུང་བའི་སྒོ་བཞི་གསུངས་པའི་མི་ཤེས་པ་ལྟུང་བ་འབྱུང་བའི་སྒོ་ནི། སྤྱིར་རྒྱུན་ཏུ་
ལྟུང་བའི་ངོ་བོ་མི་ཤེས་པ་སོགས་ཡིན་ཀྱང་། འདིར་ལྟུང་བ་གཅིག་ལ་སྦྱར་ནས་གོ་
བདེ་བར་ཞུ་ན། ཆབ་ལེན་ལྷམ་འབུད་བྱེད་དགོས་པར་ཤེས་ཀྱང་། བྱེད་རན་པའི་
མཚམས་དེར་དེ་ལྟར་བྱེད་དགོས་པའི་རྟོག་དཔྱོད་མེད་པར་དེ་དག་མ་བྱས་ན། མི་
ཤེས་པའི་སྒོ་ནས་ལྟུང་བ་བྱུང་བ་ཡིན། དེའི་ཚེ་དེ་ལྟར་བྱེད་དགོས་པ་ཤེས་ཀྱང་མི་
336



ཉིན་ཉེར་ལྔ་པ།
བྱེད་པའི་གཉེན་པོ་མ་དྲན་པར་དེ་དག་མ་བྱས་ན་བག་མེད་པའི་སྒོ་ནས་ལྟུང་བ་བྱུང་
བ་ཡིན། གཉེན་པོ་དྲན་ཀྱང་རང་དབང་མེད་པར་ཤོར་སོང་ན་ཉོན་མོངས་མང་
བའི་སྒོ་ནས་ལྟུང་བ་བྱུང་བ་ཡིན། རང་དབང་ཡོད་བཞིན་དུ་ཆབ་ལེན་ལྷམ་འབུད་
མི་བྱེད་ན་མ་གུས་པའི་སྒོ་ནས་ལྟུང་བ་བྱུང་བ་ཡིན་གསུངས། ཡང་རང་ལ་ཉེས་པ་
མངོན་ཆེ་བ་རེ་ཕོག་ན་བརྒྱ་ཕྱག་རེ་ལྷག་པོར་འཚོལ་བ་སོགས་ཀྱི་སྒྲིག་ལ་བཅུག་ནས་
ཆད་པ་འགེལ་དགོས་ཏེ། དེ་ལྟར་བྱས་པས་ཉེས་པའི་གཞི་དེར་ཞུགས་གྲབས་བྱས་
ཀྱང་། ད་ལྟ་དེ་འདྲ་བྱས་ན་དོ་རེད། དཀའ་ལས་ཁག་རོགས་ཡིན་པས་དེ་ལས་
བསྡད་པ་དགའ་སྙམ་དུ་འ་
འཛེམ་འོང་བས་རང་གིས་རང་འདུལ་བའི་དུས་ཡིན་ཙ་ན་དེ་
འདྲ་ཡང་ངེས་པར་བྱེད་དགོས། དེ་ལྟར་བྱས་པས་སྡིག་པ་ལ་འཛེམ་དུ་སོང་སྟེ། མི་
གཞན་གྱིས་ཁོ་སྔོན་མ་དེ་འདྲ་མིན་ཀྱང་ད་དྲག་ཏུ་སོང་འདུག་ཟེར་དགོས་པ་ཞིག་
ཡོང་། དེ་བྱུང་ན་བསྐྱེད་ཆེན་པོ་ཐོན་པ་ཡིན་གསུངས། ཡང་དཔུང་བཟང་གིས་
ཞུས་པའི་རྒྱུད་ལས། བཟླས་བརྗོད་མེ་ལ་ཚུལ་ཁྲིམས་རླུང་གིས་སྦར། ། བརྩོན་
འགྲུས་ཆེན་པོའི་མེ་ལྕེས་ སྡིག་པ་བསྲེག ། ཇི་ལྟར་གངས་ལ་ ཉི་མའི་འོད་ཟེར་
གྱིས། ། གདུངས་ན་གཟི་བརྗིད་མི་བཟོད་འཇུ་བ་བཞིན། ། ཚུལ་ཁྲིམས་ཉི་མའི་
འོད་ཟེར་ བཟླས་ བརྗོད་ ཀྱིས། ། གདུངས་ན་ སྡིག་ པའི་ གངས་ ཀྱང་ ཟད་ པར་
འགྱུར། ། ཞེས་པའི་དོན་ལྟར་ཚུལ་ཁྲིམས་འདི་ལ་ནན་ཏན་ཆེན་པོ་བྱེད་དགོས་ཤིང་།
དེའི་ངང་ནས་བཟླས་བརྗོད་ལ་སོགས་པས་སྡིག་པ་བཤགས་ན། ལམ་རིམ་མཆན་དུ་
རྣམ་པར་བསུན་འབྱིན་པའི་སྟོབས་ཀྱིས་སྡིག་པའི་འཕེལ་ཁ་ཆོད་པ་དང་། ཉེས་པ་
ལས་སླར་ལྡོག་པའི་སྟོབས་ཀྱིས་སྡིག་པ་རྩ་བ་ནས་འདོན། རྟེན་གྱི་སྟོབས་སྐྱབས་
འགྲོས་སྡིག་པའི་འབྲས་བུ་ལས་སྐྱོབས་པར་བྱེད། གཉེན་པོ་ཀུན་ཏུ་སྤྱོད་པའི་སྟོབས་
ཀྱིས་སྡིག་པ་ཕམ་པར་བྱེད། ཟིལ་གྱིས་གནོན་པར་བྱེད། ཟད་པར་བྱེད། འདག་
པར་བྱེད་ཅེས་སོགས་གསུངས་པ་ལྟར་ཡོང་ཞིང༌། དག་ལུགས་ཀྱང་རྣམ་སྨིན་གཏན་
།
337



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
མེད་དུ་བྱས་ནས་དག་པ་དང༌། རྣམ་སྨིན་ཆུང་ངུ་ཞིག་མྱོང་བས་དག་པ་དང༌།
རྣམ་སྨིན་ཡུན་ཐུང་ངུ་ཞིག་མྱོང་བས་དག་པ། དཔེར་ན་དམྱལ་བར་དར་གྱི་ཕོ་ལོང་
བརྡབ་པ་ཙམ་ཞིག་སྐྱེས་ནས་དེས་འགྲིག་པ་སོགས་ཡོད། དར་གྱི་ཕོ་ལོང་བརྡབ་པ་
ནི་བླ་མ་འགའ་ཞིག་གིས། ས་འདིར་རྡོ་བ་ལྟ་བུའི་ཧྲིལ་ཧྲིལ་ཞིག་ཤེད་ཀྱི་ས་བརྡབས་
ན་དེ་མ་ཐག་འཕགས་ཡོང་བ་ལ་གསུངས་ཤིང་། བླ་མ་བྱམས་པས་དར་ལྕོག་ལྷག་
པས་བརྡབ་པ་ལ་མཛད་ཀྱང་དོན་འདྲ་བ་ཡིན། ཡང་རྒྱལ་པོ་དཔའ་བས་བྱིན་གྱིས་
བྱང་ཆུབ་སེམས་དཔའ་མེ་ཏོག་ཟླ་མཛེས་བཀྲོངས་པ་ལ་བཤགས་པ་ཚད་མེད་པ་བྱས་
ཀྱང་རྣམ་སྨིན་རྒྱུན་རིང་ཞིང་མི་བཟད་པ་མྱོང་བར་གསུངས་པ་དེ་བཤགས་པས་མ་
དག་པ་ཡིན་ནམ་སྙམ་ན་དེ་མ་དག་པ་མིན་ཀྱང༌། ལས་དེ་ཉིད་སྟོབས་ཤིན་ཏུ་ཆེ་
དབང་གིས་འབྲས་བུ་བསམ་གྱིས་མི་ཁྱབ་པ་སྨིན་རྒྱུ་ཡོད་ཀྱང་ པ་ཆེར་དག་པ་ཡིན་
པར་སངས་རྒྱས་རང་ཉིད་ཀྱིས་གསུངས་པ་ཡིན། འོན་ཀྱང་སྡིག་པ་བཤགས་པས་
ཆོག་ཟེར་ནས་སྡིག་པ་ལས་མ་འཛེམ་པར་བྱས་ན་ནི་སྡིག་པ་ཤིན་ཏུ་ལྕི་བ་འོང་། དེ་
ལྟར་དཔུང་བཟང་གིས་ཞུས་པའི་རྒྱུད་ཀྱི་ཁུངས་དྲངས་ནས་ཚུལ་ཁྲིམས་དག་དགོས་
པར་གསུངས་པའི་ཚུལ་ཁྲིམས་ནི། བཀའ་གདམས་གོང་མའི་གསུང་ལས། འདི་ནི་
ཁས་བླངས་པའི་ཚུལ་ཁྲིམས་ལ་མི་བྱེད་ཀྱི། བསྲུངས་པའི་ཚུལ་ཁྲིམས་ལ་བྱེད་གསུང་
པ་ལྟར་ཡིན་ཏེ། ཁས་བླངས་པའི་ཚུལ་ཁྲིམས་ཙམ་ལ་བྱེད་ན་ད་ལྟ་རང་རེས་ལུང་པ་
གང་ཁས་བླངས་ཡོད་ཀྱང་ད་ལམ་དེས་གོ་མི་ཆོད། ཁས་བླངས་པ་ཙམ་ལ་མ་བཞག་
པར་ཚུལ་བཞིན་དུ་བསྲུང་བའི་ཚུལ་ཁྲིམས་ལ་བྱེད་དགོས། དེ་ལྟར་སྟོབས་བཞི་ཚང་
བའི་བཤགས་སྡོམ་ལ་གཙོ་བོར་འབད་པ་སྐབས་སུ་བབས་པ་རྣམས་ཀྱིས་ནི། རང་
གི་སྡོད་སའི་ལྕགས་རིའི་ནང་དུ་ཚུལ་ཁྲིམས་འཆལ་པ་དང་། དམ་ཚིག་ཉམས་པ་
ཡོད་ན་དེར་བཤགས་པ་བྱེད་མི་རུང་བས་དེ་འདྲ་མེད་པའི་གནས་བྲག་གི་སེར་སུབ་
ལྟ་བུ་ཞིག་ཏུ་བསྡད་ནས་བྱེད་དགོས། དེ་ལྟ་བུ་ཤིན་ཏུ་དཀའ་ནའང་མ་མཐར་ཤག་
338



ཉིན་ཉེར་ལྔ་པ།།
གཅིག་གི་ནང་དུ་ཤེས་བཞིན་དུ་ལས་འབྲས་ཁྱད་དུ་གསོད་པའི་ངན་པ་དེ་འདྲའི་
འདྲེས་ལྷད་མེད་པ་ཞིག་ངེས་པར་དགོས། ལས་འབྲས་ལ་ཁྱད་གསོད་མི་བྱེད་ཙམ་
གྱི་གྲོགས་བཟང་པོ་རེ་མ་མཐར་རྙེད་པ་བྱས་ནས་དེ་དང་མཉམ་འགྲོགས་དགོས།
ཡང་སྨན་གྱི་མྱུ་གུ་གསོ་བའི་དུས་ཡིན་གྱི་གཅོད་པའི་དུས་མིན། བོང་བུའི་སྒལ་རྨ་
གསོ་བའི་དུས་ཡིན་གྱི་ཁལ་འགལ་བའི་དུས་མིན་པ་ལྟར། རང་ཅག་གིས་ཀྱང་ད་
ལམ་སྡིག་པ་གསོག་པའི་དུས་མིན་གྱི་ལས་དགེ་བ་བསྲུང་ཞིང་སྡིག་པ་སྦྱོང་པའི་དུས་
ཡིན་ལ། དེ་ལྟར་དམ་ཉམས་སོགས་དེ་དག་དང་འགྲོགས་ན། རང་རྒྱུད་ཀྱི་སྡིག་པ་
སྔར་བྱས་སྦྱོང་ཞིང་ཕྱིན་ཆད་མི་འཇུག་པར་འདོད་པའི་བློ་དེ་རྟོག་པ་བཟང་པོ་ཡིན་
པས་དེ་ཉམས་ནས་འགྲོ་བ་ཡིན། དེ་ལ་སྐྱེས་བུ་དམ་པ་སྟོང་ཉིད་སྙིང་རྗེའི་སྙིང་པོ་
ཅན་གྱི་ལམ་སྒོམ་པར་མཛད་པ་ད་ལྟ་བཞུགས་པའམ། སྔར་བཞུགས་པའི་ས་ཡིན་
ན་རང་གི་རྟོགས་པ་མ་ཉམས་པ་ལ་ཅུང་ཟད་རེ་ཕན་པ་ཡིན། གཞན་གང་གིས་ཀྱང་
ཕན་རྒྱུ་མེད་པས་བཀའ་གདམས་གོང་མའི་དུས་རི་ཁྲོད་དུ་བཤགས་སྡོམ་བྱེད་པར་
འགྲོ་མཁན་རྣམས་ལ་ཁྱོད་ཚོགས་བསག་སྒྲིབ་སྦྱངས་ལ་འགྲོ་བ་ལ་སྦལ་པ་རྨ་ཅན་ལ་
འཛེམ་ཨང་གསུང་བ་ཡིན། སྦལ་པ་རྨ་ཅན་གྱི་དོན་ཡང་སྟོན་ཀ་སྦལ་པ་རྣམས་ཀྱིས་
ལུས་རྩྭ་ཤལ་ཆུ་ཤལ་ལ་བཏང་ནས་དགུན་སྦལ་པ་མང་པོ་གྲུ་གུ་འགྲིལ་བ་ལྟར་འགྲིལ་
ནས་སྡོད། དེའི་ཚེ་སྦལ་པ་གཅིག་ལ་ཡང་སྐྱོན་མེད་ན་ལོ་རྗེས་མའི་དཔྱིད་དྲོད་སླེབ་
ཙ་ན་སྦལ་པ་ཐམས་ཅད་རེ་རེ་ནས་ལངས་རྒྱུ་རྙེད་པ་ཡིན། དེའི་ནང་ནས་སྦལ་པ་
གཅིག་གིས་རྩྭ་ཤལ་ཆུ་ཤལ་ལེགས་པར་མ་ཐོན་པའམ། ཡན་ལག་སྨྲས་པ་སོགས་ཀྱི་
སྐྱོན་ཡོད་ན་ཁོ་ཤི་ནས་རུལ་འགྲོ། དེས་ཁོ་དང་ཉེ་བ་དེ་རུལ། དེ་ནས་ཉེ་རིམ་གྱིས་
རུལ་ནས་མཐར་ཚང་དེའི་སྦལ་པ་ཐམས་ཅད་རུལ་འགྲོ། དེ་དང་འདྲ་བར་ཉུང་མ་
མང་པོའི་ཁྲོད་དུ་ཉུང་མ་གཅིག་ལ་རྨ་ཡོད་ན་དེ་རུལ་ནས་གཞན་དེ་དང་མཉམ་དུ་
ཉུང་དོང་དུ་བཅུག་པ་ཐམས་ཅད་རུལ་འགྲོ། ཚུལ་འཆལ་དམ་ཉམས་སོགས་དེ་ལྟ་
339



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བུ་ཡིན་པས། རེ་ཤིག་དེ་དག་ལ་ཡིད་ཀྱི་སྙིང་རྗེ་སྒོམ་པ་ལས། ལུས་ངག་གི་འགྲོགས་
འདྲིས་མང་ན་ཉམས་གྲིབ་ཕོག་ནས་རྟོགས་པ་མི་སྐྱེ་བ་ཡིན་པས་འདི་ལ་གཟབ་པར་
མཛད་དགོས། སྡིག་པ་དག་པའི་རྨི་ལམ་གྱི་རྟགས་མཚན་ནི། སྤྱིར་ལྷ་མོ་ཙུན་དའི་
མདོ་ལས། གོས་ནག་པོ་གྱོན་པ་དང༌། དར་ནག་པོ་ཁྱེར་ནས་ཐུར་དུ་རྒྱུག་འགྲོ་བ་
དང༌། མ་ཧེ་དང་། མི་ནག་པོ་སོགས་ཀྱིས་རང་ལ་གནོད་པ་བྱེད་པ་སོགས་རྨིས་ན་
ངན་སོང་དུ་ སྐྱེ་འདོད་པའི་རྟགས་ཡིན་པར་གསུངས་ ཤིང་། སྡིག་པ་བྱང་པའི་
མཚན་མ་ནི་ཟས་ངན་སྐྱུགས་པ་དང་འོ་མ་སོགས་འཐུང་པ་དང༌། ཉི་ཟླ་ལ་ཞོན་པ་
དང༌། ཉི་ཟླ་རང་གི་ལུས་ལ་ཐིམ་པ་དང་། རང་གི་ལུས་ཉི་ཟླ་ལ་ཕར་ཐིམ་པ་དང་།
ཉི་ཟླ་རང་གི་ཁར་བཅུག་ནས་ཟ་བ་སོགས་རྨིས་པ་རྣམས་ཡིན། དེ་ཡང་རང་སྡིག་པ་
སྦྱོང་བཞིན་པའི་སྐབས་སུ་དེ་དག་རྨིས་ན་སྡིག་པ་དག་པའི་རྟགས་སུ་བཤད་ཀྱི་སྡིག་
པ་མ་སྦྱངས་པར་དེ་དག་རྨིས་ན་དཀོར་རྟགས་ཡིན་ཏེ། བཀའ་གདམས་ཀྱི་དགེ་
བཤེས་གཙང་པ་ནམ་མཁའ་རིན་ཆེན་ལ་ང་ལ་རྨི་ལམ་དེ་དག་བྱུང་ཞུས་པའི་ཚེ་ཁྱོད་
ཀྱིས་སྡིག་པ་སྦྱངས་པ་ཡིན་ནམ་གསུངས། མ་སྦྱངས་ཞུས་ན་ཁྱོད་ལ་དཀོར་ཟན་
མགོ་ཧྲིལ་ཞིག་ཡོང་འདོད་པ་ཡིན་གསུང་པ་ཡིན། ཡང་ལྷ་ཁང་རྡུལ་གྱིས་ཁེངས་པ་
སྐུ་ཡང་ཐལ་རལ་ཕོབ་བེ་བཞུགས་པ་རྨིས་ན་སྡིག་པ་ཆེ་བའི་རྟགས་དང་རྒྱལ་རྨིས་
ཀྱང་ཡིན། གྲྭ་པ་རྨི་ལམ་དུ་བྱུང་ན་རྒྱལ་རྨིས་ཡིན་པར་བྱེད་ཀྱང་། གྲྭ་པ་སྔོན་པོ་
ཐལ་ཕྱུར་མཇལ་མ་སྤྲོ་བ་ཧྲལ་པོ་དེ་འདྲ་རྨིས་ན་རྒྱལ་རྨིས་ཡིན། དེ་མིན་གྲྭ་པ་ག་འདྲ་
རྨིས་ཀྱང་ལེགས་པ་ཡིན། གཞན་ལྷ་ཁང་དང་སྐུ་མཇལ་སྤྲོ་བ་དང་། དགེ་འདུན་
མང་པོ་དང་། ཁྱད་པར་རང་གི་རྩ་བའི་བླ་མ་དགྱེས་ཉམས་དང་བཅས་ཏེ། མཇལ་
བ་སོགས་ནི་ངེས་པར་དུ་ལེགས་པ་ཡིན་པས་དེ་འདྲ་རྨིས་ན་ད་དུང་མུས་འཐུད་ནས་
དགའ་བཞིན་དུ་བཤགས་པ་བྱ་དགོས། ཡང་རྨི་ལམ་འདི་རྣམས་ཐམས་ཅད་རྨི་མི་
དགོས་ཏེ། གཙང་པ་ནམ་མཁའ་རིན་ཆེན་གྱིས། སྡིག་པ་སྦྱོང་པ་ལ་ཞུགས་ན་འདི་
340



ཉིན་ཉེར་ལྔ་པ།
ཐམས་ཅད་རྨི་མི་དགོས། གཅིག་གམ་གཉིས་སམ་གསུམ་འཐུད་ནས་རྨིས་ན་དག་
པའི་རྟགས་ཡིན་གསུངས་འདུག དེ་ཡང་རྟེན་གྱིས་སྟོབས་གྱི་སྐབས་སུ་སྐྱབས་འགྲོ་
བྱས་པས་སྡིག་པ་དག་པའི་སྒྲུབ་བྱེད་དུ་སྔར་གྱི་ཕག་གི་རྟོགས་བརྗོད་ཀྱང་དྲན་དགོས་
ལ། དེ་བས་ན་གང་ལ་བརྟེན་ནས་སྡིག་པ་སྦྱོང་བར་བྱེད་ན་སྐྱབས་སེམས་ལ་བརྟེན་
ནས་སྦྱོང་བར་བྱེད་པ་ཡིན་པས་དེ་གཉིས་རྟེན་གྱི་སྟོབས་སུ་བཤད་པ་ཡིན། དེའི་
ནང་ནས་སེམས་བསྐྱེད་སྟོབས་ཆེ་སྟེ། སྡིག་པ་སྟོབས་ཆེན་ཤིན་ཏུ་མི་བཟད་པ། །
དེ་ནི་རྫོགས་པའི་བྱང་ཆུབ་སེམས་མིན་པ། ། དགེ་གཞན་གང་གིས་ཟིལ་གྱིས་གནོན་
པར་ནུས། ། ཞེས་སྤྱོད་འཇུག་གི་ལུང་དྲངས་པ་ལྟར། གཞན་ཡང་དེ་ཉིད་ལས།
དེས་ནི་དུས་མཐའི་མེ་བཞིན་སྡིག་ཆེན་རྣམས། ། སྐད་ཅིག་གཅིག་གིས་མྱུར་དུ་
བསྲེག་པར་བྱེད། ། ཅེས་གསུངས་པ་ཡིན་པས་ད་ལྟ་ནས་འབུངས་དགོས། དེ་ཡང་
སྐྱབས་སེམས་བྱེད་དགོས་པ་ཡང་། ལ་ལའི་ཚུལ་ཁྲིམས་བདེ་བ་སྟེ། ། ལ་ལའི་ཚུལ་
ཁྲིམས་སྡུག་བསྔལ་ཡིན། ། གསུངས་པ་ལྟར་སྐྱབས་འགྲོའི་སྡོམ་པ་བླངས་པ་ལ་
བརྟེན་ནས་ཉེས་པ་ཆེན་པོ་བྱུང་བ་ཡིན་པས་བཤགས་པ་ཡང་སྐྱབས་འགྲོ་ལ་བརྟེན་
ནས་བྱེད་དགོས་པ་ནི་འགྱེལ་ས་དེ་ལ་བརྟེན་ནས་ལངས་དགོས་པ་ལྟ་བུ་ཡིན། དེ་
ཡང་བཤགས་པའི་ཚེ་ཀུན་སློང་བྱང་ཆུབ་ཀྱི་སེམས་དང་མ་བྲལ་བ། དངོས་གཞིའི་
དུས་ བཤགས་ ཡུལ་ བཤགས་ བྱ་ བཤགས་ མཁན་ ཏེ་ སྡིག་ པའི་ འཁོར་ གསུམ་ མི་
དམིགས་པར་བསམས་པ། མཇུག་བཤགས་པའི་དགེ་བ་རྫོགས་བྱང་དུ་བསྔོ་བ་
གསུམ་ཚང་ན་ལམ་ཤེས་ཀྱི་ཉམས་ལེན་ཡང་དེ་ཡིན་གསུངས། དེ་ལྟར་སྐྱེས་བུ་ཆུང་
ངུའི་རྟོགས་པ་སྐྱེས་པའི་ཚད་ནི། སྔར་འཇིག་རྟེན་འདི་དོན་གཉེར་ཤུགས་དྲག་པོ་
ཡོད་པའི་བློ་དེ་ཕྱི་མ་དོན་གཉེར་གྱི་བློའི་ངོ་བོར་གོ་ས་འཕོས་པའི་ཚེ་བསམ་པ་དེ་སྐྱེས་
པ་ཡིན། དེ་ནས་ཀྱང་ད་དུང༌། ཡང་དང་ཡང་དུ་སེམས་པ་དང་། ། མཇལ་དང་
ངེས་རྟོག་སྒོམ་པའི་ལམ། ། ཞེས་གསུངས་པ་ལྟར་ཡང་ཡང་སྒོམ་དགོས་ལ། དེ་
341



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཡང་གཙོ་བོར་སྐྱེས་བུ་འབྲིང་གི་ལམ་སྒོམ་ཞིང་ལམ་འདི་ཡང་དེའི་ཡན་ལག་ཏུ་གོ་
བར་བྱེད་དགོས། དེ་ལྟར་ཆུང་ངུའི་ལམ་སྒོམ་པས་ཀླུ་སྒྲུབ་ཀྱིས། འདུན་དང་ཞེ་
སྡང་འཇིགས་པ་དང་། ། རྨོངས་པས་གང་ཞིག་ཆོས་མི་འདའ། ། ཞེས་གསུངས་པ་
ལྟར་འགྲོ་བ་བཞིས་ཆོས་ལས་མི་འདའ་བ་དགོས། དེ་ཡང་དཔེར་མཚོན་ནས་ཞུ་ན།
ཤ་ཟ་འདོད་ནས་ལུག་བསད་ན་འདུན་པས་ཆོས་ལས་འདས་པ་ ཡིན། ཚིག་པ་
གཟས་ནས་བསད་ན་ཞེ་སྡང་གི་ཆོས་ལས་འདས་པ་ཡིན། ལུག་བསད་པ་ལ་སྡིག་པ་
མེད་སྙམ་པ་དང༌། མཆོད་སྦྱིན་གྱི་ཕྱིར་མ་བསད་ན་སྡིག་པ་ཡོད་སྙམ་ནས་བསད་ན་
རྨོངས་པས་ཆོས་ལས་འདས་པ་ཡིན། རང་ལ་རང་དབང་མེད་བཞིན་དུ་མི་གསོད་
དཀའ་མེད་བྱུང་ནས་བསད་ན་འཇིགས་པས་ཆོས་ལས་འདས་པ་ཡིན་པས་དེའི་
དབང་དུ་མ་བཏང་བར་ཤ་ཟ་འདོད་པ་དང་ཚིག་པ་གཟས་པ་དང་སྡིག་པ་མེད་སྙམ་
པ་དང་། རང་དབང་མེད་པ་ཅི་བྱུང་ཡང་མ་བསད་པར་བཞག་ན་འགྲོ་བ་བཞིས་
ཆོས་ལས་མི་འདའ་བ་རང་ཡིན་གསུངས། ལོག་རྟོག་སེལ་བའི་སྐབས་མངོན་མཐོ་ནི་
འཁོར་བའི་ཕུན་ཚོགས་ཡིན་པས་དེ་དོན་དུ་གཉེར་བ་མི་རིགས་སོ་སྙམ་ན། འདི་ནི་
གནས་སྐབས་སུ་ལམ་སྒོམ་པའི་རྟེན་ལ་མེད་མི་རུང་དུ་མཐོང་ནས་དོན་དུ་གཉེར་བ་
ཙམ་ཡིན་ ཅིང་གནས་སྐབས་ཀྱི་དོན་དུ་གཉེར་བྱ་དང༌། མཐར་ཐུག་གི་དོན་དུ་
གཉེར་བྱ་མི་གཅིག་པས་སྐྱོན་མེད། འདི་ལ་བརྟེན་ནས་མཐར་ཐུག་གི་དོན་ཆེན་པོ་
རྙེད་པས་འདི་གནས་སྐབས་སུ་དོན་དུ་གཉེར་དགོས་ཏེ། སྤྱོད་འཇུག་ལས། མི་ཡི་
གྲུ་ལ་བརྟེན་ནས་ནི། ། ཞེས་སོགས་ཞུས་ཟིན་པ་ལྟར་ཡིན། དེར་མ་ཟད་མངོན་
མཐོ་ཐམས་ཅད་འཁོར་བས་བསྡུས་པ་མིན་ཏེ། མངོན་མཐོའི་ལུས་ཕུན་ཚོགས་
མཐར་ཕྱིན་རྒྱལ་བའི་གཟུགས་སྐུ་ཡོད་པས་སོ། ཞེས་གསུང་བར་མཛད་དོ། ཀྱེ་མ་
བདག་ནི་འདི་འདྲའི་གདམས་ངག་དང༌། ། མཇལ་ཞིང་མཚན་ལྡན་བླ་མས་རྗེས་
བཟུང་ཡང༌། ། དོན་མེད་བྱ་བས་ཉིན་མཚན་འདའ་བྱེད་པ། ། བསམ་བཞིན་ངོ་རེ་
342



ཉིན་ཉེར་ལྔ་པ།
གནོང་ངོ་བླ་མ་རྗེ། ། འོན་ཀྱང་ཟབ་རྒྱས་དམ་ཆོས་བདུད་རྩིའི་བཅུད། ། སྔོན་མེད་
འདི་འདྲ་ མྱོང་ བའི་ སྐལ་ བཟང་ ནི། ཐོག་ མེད་ དུས་ ནས་ དཀའ་ བ་ བརྒྱ་ ཕྲག་
གིས། ། རླབས་ཆེན་བསོད་ནམས་ བསགས་ པའི་འབྲས་བུར་ངེས། ། བཤེས་
གཉེན་དམ་པ་སྤྱི་བོའི་རྒྱན་དུ་མཛེས། ཟབ་རྒྱས་དམ་ཆོས་མགྲིན་པའི་ལམ་
མཛེས། ། ཉམས་དང་རྟོགས་པས་ཐུགས་རྒྱུད་རྟག་ཏུ་མཛེས། ། འདི་འདྲའི་
གྲོགས་བཟང་དང་འགྲོགས་ད་རེས་ཙམ། ། དེ་ཕྱིར་རྗེ་བཙུན་བླ་མའི་གསུང་གསང་
མཆོག ། རི་མོར་བགྱིས་པའི་དགེ་བ་ཅི་ཡོད་དེས། ། བདག་དང་མ་རྒན་སེམས་
ཅན་མ་ལུས་པ། ། བཤེས་གཉེན་དམ་པས་རྗེས་སུ་འཛིན་པར་ཤོག ། དེའི་མཐུས་
མི་རྟག་འཆི་བའི་ངང་
ང་ཚུལ་དང༌། ། དལ་འབྱོར་དོན་ཆེ་རྙེད་དཀས་རྒྱུད་བསྐུལ་
། སྙིང་ནས་དཀོན་མཆོག་སྐྱབས་སུ་བསྟེན་པ་དང་། ། དཀར་ནག་ཕྲ་ཞིབ་བླང་
དོར་ནུས་པར་ཤོག ། ཁྱད་པར་གཉེན་པོ་ཆུང་རིང་སྟོབས་ཆེ་བ། ། སྟོབས་བཞི་
ཚང་བའི་བཤགས་སྡོམ་ཤུགས་དྲག་གིས། ། རྒྱུད་དང་སྡིག་ལྟུང་མ་འདྲེས་རྣམ་དག་
པའི། ། ཚུལ་ཁྲིམས་གཙང་པའི་ཚད་དུ་འཁྱོལ་བར་ཤོག ། དེ་ལྟར་སྐྱེས་བུ་ཆུང་
ངུའི་ལམ་རིམ་གྱི། ། དོན་ལ་བདག་བློའི་རྩལ་གྱིས་རབ་འབད་ཀྱང་། ། འཁྲུལ་གང་
མཁས་པའི་སྤྱན་སྔར་བཤགས་བགྱི་ཡིས། ། བདག་ལ་སྒྲིབ་མེད་འགྱུར་བར་མཛད་
དུ་གསོལ། ། ཞེས་པ་ནི་བར་སྐབས་ཀྱི་ཚིགས་སུ་བཅད་པའོ། སྐྱེས་བུ་ཆུང་ངུ་དང་
ཐུན་མོང་པའི་གསུང་བཤད་རགས་པ་རྫོགས་སོ།། ། །
༄༅། ། རྗེ་བཙུན་དམ་པའི་ཞབས་ལ་ཕྱག་འཚལ་ལོ། ། སྐྱེས་བུ་འབྲིང་དང་ཐུན་
མོང་བའི་གསུང་བཤད་ནི། འོ་ན་སྐྱེས་བུ་ཆུང་ངུ་དང་ཐུན་མོང་བའི་རྟོགས་པ་
ཙམ་སྐྱེས་པས་ཆོག་གམ་ཞེ་ན། དེས་མི་ཆོག་འབྲིང་དང་ཐུན་མོང་བའི་ལམ་ལ་སློབ་
དགོས་ལ། དེའི་ཕྱིར་སྐྱེས་བུ་ཆུང་ངུ་དང་ཐུན་མོང་བའི་ལམ་དེ་ཙམ་གྱིས་ཆོག་པར་
འཛིན་པའི་བློ་དོར་དགོས་སོ། དེ་ཡང་འཁོར་བ་ཐམས་ཅད་སྡུག་བསྔལ་གྱི་རང་
343



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བཞིན་དུ་ཤེས་ནས་ཐར་པ་དོན་གཉེར་གྱི་བློ་བསྐྱེད་དགོས་ལ། ཐར་པ་ཡང་འཁོར་
བར་བཅིངས་པ་ལས་ཐར་པ་ལ་ཟེར་ཞིང༌། འཁོར་བར་བཅིངས་ཚུལ་ནི། འཆིང་
བྱེད་ཀུན་འབྱུང་བདེན་པ་ཡིན། བཅིངས་པའི་ངོ་བོ་ སྡུག་བསྔལ་བདེན་པ་ཡིན།
དེས་ན་དེ་ལས་ཐར་པའི་ཐབས་ལ་གཉིས། སྡུག་བདེན་འཁོར་བའི་ཉེས་དམིགས་
བསམ་པ་དང་། ཀུན་འབྱུང་འཁོར་བའི་འཇུག་རིམ་བསམ་པའོ། འོ་ན་སྡུག་
བདེན་འབྲས་བུ་དང༌། ཀུན་འབྱུང་རྒྱུ་ཡིན། འགོག་བདེན་འབྲས་བུ་དང་། ལམ་
བདེན་རྒྱུ་ཡིན་ཅིང་རྒྱུ་སྔ་ལ་འབྲས་བུ་ཕྱི་བ་ཡིན་པ་ལ། སངས་རྒྱས་ཀྱིས་རྒྱུ་གཉིས་
རྗེས་ལ་བཞག་ནས་འབྲས་བུ་གཉིས་སྔོན་ལ་གསུང་བ་ཅི་ཡིན་སྙམ་ན། དེ་ནི་སྡུག་
བདེན་གྱི་ཉེས་དམིགས་བསམ་པའི་དབང་གི་དེ་ལྟ་བུའི་ཉེས་དམིགས་དེ་གང་ནས་
ཡོང་བ་ཡིན་སྙམ་དུ་རྒྱུ་རྩད་བཅད་པ་ན། ཀུན་འབྱུང་ཡིན་པར་མཐོང་བར་བྱ་བའི་
ཕྱིར་བདེན་ བཞིའི་ དང་ པོར་ སྡུག་ བདེན་ དང་། དེ་ ནས་ ཀུན་ འབྱུང༌ གསུངས།
ཀུན་འབྱུང་སྤངས་པའི་འགོག་པ་དེ་བདེ་བ་རྨད་དུ་བྱུང་བར་མཐོང་ནས་དེ་འགྲུབ་
བྱེད་ཀྱི་རྒྱུ་གང་ཡིན་བརྟག་པ་ནི། ལམ་བདེན་ཡིན་པར་བསྟན་པའི་ཕྱིར་འགོག་
བདེན་དང་ལམ་བདེན་གྱི་གོ་རིམ་དེ་ལྟར་གསུངས་པ་ཡིན་གསུང༌། འདི་རྣམས་
དཔྱད་སྒོམ་ཡིན་ཡང་སྒོམ་རྒྱུའི་དམིགས་པ་དེ་དག་ལས་གཞན་པའི་དགེ་མི་དགེ་ལུང་
མ་བསྟན་གང་ལ་ཡང་མི་བཏང་བར་ཞེས་སོགས་ཀྱི་སྐབས་སུ་འདིར་འཇོག་སྒོམ་དང་
དཔྱད་སྒོམ་གཉིས་ཀྱི་ནང་ནས་དཔྱད་སྒོམ་གཙོ་བོ་ཡིན་ཀྱང་དེའི་སྔོན་དུ་འཇོག་སྒོམ་
ཕྲན་བུ་རེ་དགོས་ལ་དེའི་ཚུལ་ཡང་སྔོན་དུ་འཆི་བ་མི་རྟག་པ་ལ་མཚོན་ན། དེ་ཇི་ལྟར་
སྒོམ་པའི་ལམ་གྱི་གྲངས་དང་གོ་རིམ་སོགས་དང་། ཀུན་སློང་ལ་རྟོག་དཔྱོད་བྱེད་
ཅིང་དེ་ལ་ཅུང་ཟད་རེ་མཉམ་པར་བཞག་དགོས། དེ་ནི་འཇོག་སྒོམ་ཡིན་པས་ཞི་
ལྷག་རྗེས་མཐུན་པ་ཙམ་ཡིན་ལ། དེའི་རྗེས་སུ་དཔྱད་སྒོམ་བྱེད་པ་དེའི་འབྲས་བུ་ལྟ་
བུར་འགྲོ། སྐབས་འདིར་ཞི་ལྷག་རྗེས་མཐུན་པ་ལྟ་བུར་ལམ་གྱི་ངོ་བོ་ལས་གཞན་དུ་
344



ཉིན་ཉེར་ལྔ་པ། །
མི་འདའ་བར་བྱས་ནས་བདེན་བཞི་ལ་དཔྱད་པ་བྱེད་དགོས། དེ་ཡང་གང་བསྐྱང་
རྒྱུའི་ལམ་གྱི་ངོ་བོ་ལས་གཞན་པའི་དགེ་སེམས་རྣམས་ཀྱང་སྐབས་འདིར་རྣམ་གཡེང་
ཡིན་པས་དེ་ཚུན་ཆད་བཀག་ནས་རྒོད་པ་གཅོད་པ་དང་། ལམ་གྱི་དམིགས་པ་ལ་
བསལ་ངར་བཏོན་ནས་བྱི བྱིང་བ་གཅོད་དགོས་པ་ཡིན། བདེན་བཞི་ལ་དཔྱོད་པའི་
ཚུལ་ཡང་རྒྱུད་བླ་མ་ལས། ། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ། ། བདེ་གནས་
ཐོབ་བྱ་སྨན་ནི་བསྟེན་པར་བྱ་བ་ལྟར། ། སྡུག་བསྔལ་རྒྱུ་དང་དེ་འགོག་པ་དང་དེ་
བཞིན་ལམ། ། ཤེས་བྱ་སྤང་བྱ་རིག་པར་བྱ་ཞིང་བསྟེན་པར་བྱ། ། ཞེས་གསུངས་པ་
ལྟར་དཔེར་ན་ནད་ངོས་ཟིན་པར་བྱས་ནས་ནད་དེའི་རྒྱུ་གང་ཡིན་བརྟག་སྟེ་དེ་སྤོང་
བའི་ཐབས་སྨན་བསྟེན་པར་བྱས་ནས་ནད་ཞི་བའི་བདེ་བ་བསྐྱེད་པར་བྱ་དགོས་པ་
ལྟར། སྡུག་བདེན་དུ་གྱུར་པའི་ནད་ལྟ་བུའི་སྡུག་བསྔལ་དེ་ངོ་ཤེས་པར་བྱ་ཞིང་། དེ་
ནས་སྡུག་བསྔལ་དེའི་རྒྱུ་ངོ་ཤེས་པར་བྱས་ནས་སྤོང་དགོས་ལ། དེའི་རྒྱུ་ཡང་ཀུན་
འབྱུང་ཡིན་པས་དེ་སྤོང་དགོས། དེ་སྤངས་པའི་འགོག་པ་ནད་ཞི་བའི་བདེ་བ་དང་
མཚུངས་པ་དེ་ཐོབ་པའི་ཕྱིར་ལམ་གྱི་བདེན་པ་སྨན་དང་འདྲ་བ་དེ་བསྟེན་དགོས་པ་
ཡིན་གསུངས། དེ་ཡང་ཚེ་འདིར་ཞེན་པ་ལོག་པའི་ངེས་འབྱུང་ཡུར་མགོ་སངས་པ་
འདྲ་བ་ཞིག་བྱུང་ན། ཕྱི་མས་མཚོན་པའི་འཁོར་བ་ལ་ཞེན་པ་ལོག་པའི་ངེས་འབྱུང་
སོགས་དེས་སྣ་དྲངས་ནས་ཡོང་བ་ཡིན་གསུང་། ཡང་ཀུན་ནས་ཉོན་མོངས་ཕྱོགས་
ཀྱི་བདེན་པ་དང་། ཀུན་ནས་ཉོན་མོངས་ཕྱོགས་ཀྱི་ཆོས་གཉིས་མི་གཅིག་གསུང་།
ཡང་འཇམ་དཔལ་ཞལ་ལུང་གི་མན་ངག་ལས་འབྱུང་བ་ལྟར། དཔེར་ན་ཤྭ་འོད་
ཆེན་པོ་ཞིག་བྱུང་པ་ན། མི་ཞིག་ཆུ་དེས་ཁྱེར་གྲབས་ཀྱི་འཇིགས་པ་བྱུང་ན། མི་དེས་
ཆུ་དེ་གང་ནས་ཡོང་བའི་ས་ཆ་དེར་བལྟས་ནས་ཆུ་མགོ་དེ་བཀག་པའི་རྩིས་བྱེད་པ་
ལྟར། རང་རེས་ཀྱང་སྡུག་བསྔལ་གང་ནས་འབྱུང་བའི་གཞི་རྩད་བཅད་ནས་ཀུན་
འབྱུང་ཡིན་པར་མཐོང་ན། དེ་སྤོང་བའི་ཐབས་ཡོད་མེད་བརྟག་སྟེ་ཡོད་པར་མཐོང་
345



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བ་ན་ཐབས་དེ་ལ་འབད་དགོས་གསུང༌། ཡང་རྒྱུད་བླ་དར་ཊིཀ་ཏུ། དབང་རྣོན་
གྱིས་ཐར་པ་དོན་གཉེར་གྱི་བློ་སྐྱེ་བ་ལ་སྟོང་ཉིད་རྟོགས་དགོས་སོ། ཞེས་གསུངས་པ་
ལྟར། དཔེར་ན་རང་ཉིད་མགོ་ན་བ་ལྟ་བུ་ཞིག་བྱུང་ན་དེ་ཉིད་སྡུག་བསྔལ་ཡིན་ལ།
དེ་ཡང་མགོ་ན་བའི་རྒྱུ་ཞིག་བསགས་པའི་འབྲས་བུ་ཡིན། ལས་དེ་ཡང་ཉོན་མོངས་
ཞིག་གིས་བསྐྱེད་པ་ཡིན་པས་དེ་ཉིད་སྤོང་དགོས་ལ། དེ་ཡང་དེ་ཁོ་ན་ཉིད་ལ་རྨོངས་
པའི་མ་རིག་པ་ཡིན་ཅིང་། དེ་ནི་རང་ཡུལ་བདེན་པར་མེད་པ་ལ་བདེན་གྲུབ་ ཏུ་
འཛིན་པའི་བློ་ཡུལ་ལ་ཕྱིན་ཅི་ལོག་ཏུ་ཞུགས་པ་ཡིན་པས། དེའི་འཛིན་སྟངས་ཀྱི་
ཡུལ་མེད་པའི་གོ་བ་རྣམ་དག་གམ། གོ་བ་རགས་པ་ཙམ་ཆགས་པར་བྱས་ནས་ཐར་
པ་ལ་དོན་གཉེར་སྐྱེ་བ་ཐར་པ་དོན་གཉེར་དབང་རྣོན་གྱི་ལུགས་ཡིན། དེ་ནི་སྐྱེས་བུ་
འབྲིང་གི་ལམ་གྱི་མཐིལ་ཡང་ཡིན། དེ་ལྟ་བུའི་སྟོང་ཉིད་རྟོགས་པའི་ཡེ་ཤེས་དེ་ཡང་
སེམས་རྩེ་གཅིག་པའི་ཞི་གནས་ལ་བརྟེན་ནས་འབྱུང་། དེ་ཡང་ལྷག་པ་ཚུལ་ཁྲིམས་
གྱི་བསླབ་པ་ལ་བརྟེན་ནས་འབྱུང་བས་ནན་ཏན་ཉམས་སུ་བླང་བར་སྐབས་སུ་བབས་
པ་ཚུལ་ཁྲིམས་ཀྱི་བསླབ་པ་འདི་ལ་ནན་ཏན་མཛད་དགོས་ཏེ། དཔེར་ན་ཡུལ་བལྟ་
མཁན་མིག་ཡིན་ཀྱང་། དེས་གཟུགས་གསལ་བར་མཐོང་བ་ལ་གཟུགས་དེ་ལག་པ་
ལྟ་བུ་ཞིག་གིས་མདུན་དུ་ཁྱེར་ནས་མ་ཡོང་བར་རྒྱང་རིང་ཞིག་ཏུ་བཞག་ན་གསལ་
བར་མི་མཐོང་བས་ལག་པས་མིག་རྩར་ཁྱེར་ནས་བལྟ་དགོས། དེ་ཡང་དཔུང་པ་
ཐང་པོ་མེད་ན་ལག་པ་འདར་ནས་གསལ་བར་མཐོང་མི་ཐུབ་པས་དཔུང་པ་ལ་སྐྱོན་
མེད་པ་ཞིག་དགོས། དེ་བཞིན་དུ་ཡུལ་སྟོང་ཉིད་དེ་མཐོང་རྒྱུའི་གཟུགས་དང་འདྲ།
ཤེས་རབ་ཀྱི་བསླབ་པ་དེ་བལྟ་བྱེད་ཀྱི་མིག་དང་འདྲ། ཏིང་དེ་འཛིན་གྱི་བསླབ་པ་དེ་
གཟུགས་མདུན་དུ་སྐྱེལ་མཁན་གྱི་ལག་པ་དང་འདྲ་། ཚུལ་ཁྲིམས་ཀྱི་བསླབ་པ་དེ་
དཔུང་པ་དང་འདྲ་བས་འདི་མེད་ན་ལག་པ་ལྟ་བུ་དེ་སྡོད་པའི་གཞི་མེད་པ་སོགས་
འདི་གོང་མ་ཐམས་ཅད་ཀྱི་གཞི་ཡིན་པར་ངེས་ཤེས་རྙེད་པར་བྱས་ནས་ལག་ལེན་དུ་
346



ཉིན་ཉེར་ལྔ་པ།
འདེབས་དགོས། དེ་ཡང་བྱུང་ན་ལག་པའི་དཔུང་མགོ་ནས་བཟུང་མཛུབ་མོའི་ཚིག་
ཚུན་ཆད་ལ་སྐྱོན་མ་ཤོར་བ་ལྟ་བུའི་ཚུལ་ཁྲིམས་ཀྱི་ཡན་ལག་ཕྲ་མོ་ཚུན་ཆད་ཀྱང་མ་
ཉམས་པའི་རྣམ་པར་དག་པ་ཞིག་དགོས། དེ་མིན་ཀྱང་དཔུང་པ་ལ་སྐྱོན་མེད་པའི་
ཚོད་ཀྱི་ཕམ་པས་མ་གོས་པ་ཞིག་མེད་ཐབས་མེད་པ་ཡིན་གསུང་། ཡང་འཁོར་བ་
མཐའ་དག་ལ་ཞེན་པ་ལོག་པའི་ངེས་འབྱུང་སྐྱེ་དགོས་ལ། དེ་ཡང་སྐྱེ་བའི་སྡུག་
བསྔལ་སོགས་བསམས་ནས་སྡུག་བསྔལ་ལ་ཞེན་ལོག་སྐྱེས་ན་འཁོར་བ་ལས་ངེས་པར་
འབྱུང་བ་རང་གཤིས་ཀྱི་ཡོང་བ་ཡིན། དེ་ལ་སྐྱེ་རྒ་ན་འཆིའི་སྡུག་བསྔལ་བརྒྱད་པོ་རེ་
རེ་ལ་ལྔ་ལྔ་སྟེ་བརྒྱད་ལྔ་ལྔ་བརྒྱད་བཞི་བཅུ་ཐམ་པ་སྒོམ་རྒྱུ་ཡོད། དེ་ཡང་མངོན་
མཐོའི་ལུས་རྟེན་འདི་ཡང་སྡུག་བསྔལ་གྱི་རྫོང་ལྟ་བུ་ཞིག་ཡིན་ཅིང༌། དེའི་སྡུག་
བསྔལ་སྒོམ་པའི་ཚེ་སྐྱེ་རྒ་ན་འཆི་བཞི་པོ་དེ་ཁྱད་གཞིར་བཟུང་ནས་ཁྱད་ཆོས་སྡུག་
བསྔལ་ལྔ་རེ་སྒོམ་པ་ཡིན་ཡང་འཁོར་བ་འདི་ལ་ངེས་པར་འཇིགས་ཐུབ་པ་ཞིག་དགོས་
ཏེ། དགེ་བཤེས་གླང་རི་ཐང་པས། གཏིང་དང་མཐའ་མངོན་པའི་རྒྱ་མཚོ་ལ་ཞེད་
ན་གཏིང་དང་མཐའ་མི་མངོན་པའི་རྒྱ་མཚོ་ལ་ཅིའི་ཕྱིར་མི་ཞེད། ཅེས་གསུངས་
ཤིང་། བདག་ཉིད་ཆེན་པོ་ཕྱོགས་ཀྱི་གླང་པོས། གཏིང་མཐའ་མེད་པའི་འཁོར་བ་
ནི། ། རྒྱ་མཚོའི་ནང་ན་རྣམ་པར་གནས། ། ཞེས་གསུངས་པ་ལྟར། རྒྱ་མཚོ་ཕལ་
པ་དང་མི་འདྲ་བའི་ ཤིན་ ཏུ་ འཇིགས་ སུ་རུང་བའི་རྒྱ་མཚོ་ཆེན་པོ་ཡིན་ པ་དང་།
གཞན་ཡང་དགེ་བཤེས་གླང་རི་ཐང་པས། འཁོར་བ་འདི་སོས་དུས་མེད་པའི་ནད་
པ་དང་། ཐར་དུས་མེད་པའི་བཙོན་པ་ལྟ་བུ་ཡིན་གསུངས་པ་ལྟར་ཡིན་པས་འདི་ལ་
འཇིགས་དགོས། འོ་ན་འཁོར་བ་སྡུག་བསྔལ་གྱི་རྒྱ་མཚོ་ལྟ་བུ་ཡིན་ན་འཁོར་བ་དེ་
གང་ཡིན་སྙམ་ན། རང་ཅག་རྣམས་ཀྱིས་བླངས་པའི་ཟག་བཅས་ཉེར་ལེན་གྱི་ཕུང་
པོ་ལྔ་པོ་དེ་འཁོར་བ་ཡིན། དེ་ལ་བརྟེན་ནས་བྱུང་བའམ་དེ་ལ་ལྡན་པའི་སྐྱེ་བའི་སྡུག་
བསྔལ་ལ་ལྔ་ཡོད་པའི་དང་པོ་སྐྱེ་བ་སྡུག་བསྔལ་དང་ལྡན་པས་སྡུག་བསྔལ་བ་ནི་སྐྱེ་
347



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བའི་དུས་ཀྱི་སྡུག་བསྔལ་དང༌། སྐྱེ་བ་གནས་ངན་ལེན་དང་ལྡན་པས་སྡུག་བསྔལ་བ་
ནི་སྐྱེས་ནས་གནས་པའི་དུས་ཀྱི་སྡུག་བསྔལ་དང་། སྐྱེ་བ་སྡུག་བསྔལ་གྱི་གནས་སུ་
གྱུར་པ་དང༌། སྐྱེ་བ་ཉོན་མོངས་ཀྱི་གནས་སུ་གྱུར་པ་གཉིས་ནི། སྐྱེ་བ་བླངས་པ་དེ་
ལ་བརྟེན་ནས་སྡུག་བསྔལ་དང་ཀུན་འབྱུང་བདེན་པ་གཉིས་ཀྱི་འབྱུང་གནས་ལྟ་བུར་
གྱུར་པ་དང་། སྐྱེ་བ་མི་འདོད་བཞིན་དུ་འབྲལ་བ་ཆོས་ཉིད་ཡིན་པས་སྡུག་བསྔལ་པ་
ནི། སྐྱེས་ནས་འཇིག་པའི་དུས་ཀྱི་སྡུག་བསྔལ་ཡིན་ལ། དེ་བཞིན་དུ་རྒ་བ་སོགས་
གཞན་ལ་ཡང་རིགས་འགྲེ་བས་མདོར་ན་འཁོར་བ་འདི་སྡུག་བསྔལ་ཐམས་ཅད་ཀྱི་
གཞི་རྟེན་དང༌། སྡུག་བསྔལ་ཐམས་ཅད་སྐྱེ་བའི་ས་བོན་དང་འབྱུང་གནས་སུ་གྱུར་
པ་སྟེ། དེ་ལྟ་བུའི་འཁོར་བར་སྐྱེ་བ་བླངས་པ་དེ་སྡུག་བསྔལ་ཐམས་ཅད་ཀྱི་འབྱུང་
གནས་སོགས་ཡིན་པ་ལ་ཞེན་པ་གཏིང་ནས་ལོག་པའི་ངེས་འབྱུང་མེད་ན་སྐྱེས་བུ་
འབྲིང་གི་ལམ་ཡོང་ས་རང་མེད་པས་འདི་རྣམས་ངེས་པར་ཡང་དང་ཡང་དུ་བསམས་
དགོས། དགེ་སློང་གི་སྡོམ་པ་ལེན་པའི་ཚེ་ཕ་གུའི་སྟེང་དུ་རྟིང་བ་འཇོག་པ་ཡང་
འཁོར་བ་ལས་འཕགས་དགོས་པའི་དོན་ཡིན་གསུང་ངོ་། ། །
348



ཉིན་ཉེར་དྲུག་པ།
ཐེག་པ་ཆེ་ཆུང་གི་མདོ་སྡེའི་དོན་བསྡུས་པའི་ཚོམས་ལས། ལུས་འདི་རྫ་སྣོད་
འདྲ་བར་རྟོགས་བྱ་ཞིང་། ། དེ་བཞིན་ཆོས་རྣམས་སྨིག་སྒྱུ་འདྲར་ཤེས་ནས། །
བདུད་ཀྱི་མེ་ཏོག་མཚོན་ནི་འདིར་གཅོད་པ། ། འཆི་བདག་རྒྱལ་པོས་བལྟར་ཡང་
མེད་པར་འགྲོ། ། ཞེས་པའི་ལུང་འདྲེན་དང་འབྲེལ་བའི་སྔོན་འགྲོའི་གསུང་བཤད་
སྤྱི་དང༌། ཁྱད་པར་དེ་ཉིད་ལས། གལ་ཏེ་རིག་སྤྱད་མང་དུ་སྨྲ་བྱེད་ཀྱང༌། ། བག་
མེད་མི་དག་དེ་ལྟར་བྱེད་མི་ འགྱུར། ། དཔེར་ན་ཕྱུགས་རྫིས་གཞན་གྱི་ཕྱུགས་
བགྲངས་ལྟར། ། དེ་དག་དགེ་སྦྱོང་ སྐལ་ བ་ ཐོབ་མ་ ཡིན། ། ཞེས་ གསུངས་ ཏེ།
བག་མེད་པའི་མི་འགའ་ཞིག་ཁ་ནས་རིག་པར་སྤྱད་པའི་ཆོས་མང་དུ་སྨྲ་བར་བྱེད་
ཀྱང་དོན་ལག་ལེན་དུ་མི་འགེལ་བ་ནི། དཔེར་ན་ཕྱུགས་རྫི་ལ་ཕྱུགས་རྣམས་ཀྱི་ཕ་བུ་
དང་སྐྱེ་བའི་ལོ་དུས་སོགས་བདག་པོ་ལས་ངེས་པ་ཡོང་ཡང་། དེ་ནས་སྤུ་ཉག་མ་
གཅིག་ཀྱང་ལོངས་སྤྱོད་དབང་མེད་པ་ལྟར། དེ་འདྲ་བའི་མི་དེ་དགེ་སྦྱོང་གི་སྐལ་བ་
མ་ཐོབ་པར་གསུངས། ཡང་དེ་ཉིད་ལས། གལ་ཏེ་ རིག་སྤྱད་ཉུང་དུ་སྨྲ་བྱེད་
ཀྱང་། ། ཆོས་ཀྱི་རྗེས་སུ་ཆོས་ལ་སློབ་པ་དང༌། ། འདོད་ཆགས་ཞེ་སྡང་གཏི་མུག་
སྤོང་བྱེད་པ། ། དེ་དག་དགེ་སྦྱོང་སྐལ་བ་ཐོབ་པར་འགྱུར། ། ཞེས་གསུངས་ཏེ།
ཡང་འགའ་ཞིག་རིག་པར་སྤྱད་པའི་གཏམ་ཉུང་དུ་ལས་མི་སྨྲ་ན་ཡང་། ཆོས་ཀྱི་ཚིག་
གི་རྗེས་སུ་ཆོས་ཀྱི་དོན་ལ་སློབ་ཅིང་། ཉོན་མོངས་པ་དུག་གསུམ་ལ་གཉེན་པོ་བསྟེན་
ནས་སྤོང་བར་བྱེད་པ་དེ་དག་གིས་དགེ་སྦྱོང་གི་སྐལ་བ་ཐོབ་པར་གསུངས། དགེ་
བཤེས་ཤྭ་བོ་སྒང་པས། སྡེ་སྣོད་མང་དུ་བཤད་ཀྱང་། ནང་དུ་མ་བསམས་ན་ཚིག་
ཐོས་པ་མང་གིན་སླར་ཐུར་སོང་འདྲ་བ་ཞིག་འོང་། ཞེས་གསུངས་པ་ལྟར། གང་
349



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཤེས་རྒྱུད་ལ་སྐོར་བའི་ཉམས་ལེན་ཞིག་མེད་ན་ཇི་ཙམ་བཤད་ཀྱང་མི་ནག་ཆོས་ཀྱི་ལོ་
རྒྱུས་མཁན། ཆོས་དང་བླ་མས་དེ་ལྟར་བཤད་ཀྱང་དེ་འདྲ་མི་དགོས་ཟེར་བློ་དྲེད་
ཅིག་ཡོང་བས་དེ་མ་སོང་བ་གལ་ཆེ་སྟེ། དཔེ་ཆོས་ལས། བུད་མེད་ཁྱོ་གསུམ་འགྲིམ་
པ་དང་། ། བྱ་ནི་རྙི་ལས་ཤོར་བ་དང་། ། བན་བཙུན་ཆོས་ལས་དྲེད་པ་གསུམ།
གཡོ་ཡི་ནང་ན་འདི་གསུམ་ངན། ། ཞེས་གསུངས་པ་ལྟར། བུད་མེད་ཁྱོ་ཕོ་གསུམ་
འགྲིམ་པ་དེ་དྲེད་མོ་བློ་ངན་གཡོ་ཅན་ཞིག་ཏུ་འགྱུར་བ་ལྟ་བུ་ཡིན་དེར་མ་ཟད་རྒྱ་
མཚོའི་ནང་དུ་བསྡད་ནས་སྐོམ་རིར་ཤི་བ་དང་། ཁ་ཟས་ཀྱི་ནང་དུ་བསྡད་ནས་
རྟོགས་རིར་ཤི་ན་དེ་ལས་ཐབས་སྡུག་པ་ཅི་ཡོད། དེ་བཞིན་དུ་རང་རེ་ཆོས་ཀྱི་རྒྱ་
མཚོར་གནས་ནས་ཉམས་ལེན་གྱི་ཆུ་ཐིག་གཅིག་ཀྱང་མ་མྱོང་བ་དང་། ཆོས་ཀྱི་ཟས་
ཕུན་སུམ་ཚོགས་པའི་དབུས་སུ་བསྡད་ནས་ཉམས་ལེན་གྱི་རོ་མ་མྱོང་བར་ཤི་ན་དེ་
ལས་ཐབས་སྡུག་པ་མེད་པས་དེ་མ་སོང་བ་བྱེད་དགོས། དེས་ན་དཔེར་ན་རྒྱབ་ར་
ཚང་མ་འདོད་པ་དེས་ཕྱེད་ཁ་ནས་མ་ཟས་ན་ཚང་མ་དུས་གཅིག་ལ་ཁའི་ནང་དུ་མི་
ཤོང་པས་ཟུར་ནས་རིམ་གྱི་ཟ་བ་ལྟར། ད་རེས་ལམ་ཡོངས་རྫོགས་ལ་ཉམས་ལེན་བྱ་
འདོད་ཀྱང༌། དང་པོ་རྒྱབ་རའི་ཟུར་དང་འདྲ་བའི་སྐྱེས་བུ་ཆུང་འབྲིང་གི་ལམ་ནས་
རིམ་གྱིས་ཉམས་སུ་ལེན་དགོས། དེས་ན་སྔོན་ཞུས་སྐྱེས་བུ་ཆུང་ངུའི་ལམ་གྱི་ཉམས་
ལེན་དེ་དག་མ་བརྗེད་པར་ཕྱག་ལེན་ལ་བསྐྱལ་ཐོག སྐྱེས་བུ་འབྲིང་གི་སྐབས་རང་
ཅག་གིས་བླངས་པའི་འཁོར་བ་ཉེར་ལེན་གྱི་ཕུང་པོ་ལྔ་པོ་འདི་དང༌། གཟུགས་མེད་
པས་མིང་གཞིའི་ཕུང་པོ་མ་བླངས་ན་སྡིག་པ་གསོག་པའི་གཞི་མི་འདུག་ཀྱང་འདི་
བླངས་པ་ལ་བརྟེན་ནས་སྡིག་པ་ཐམས་ཅད་བསགས་འདུག་པས་ཕུང་པོ་འདི་སྡིག་
པའི་རང་བཞིན་ཡིན་གསུངས། ཡང་དགེ་བཤེས་པོ་ཏོ་བའི་གསུང་ལས་འབྱུང་བ་
ལྟར་དཔེར་ན་མི་གཅིག་གིས་དུག་དང་སྨན་དང་ཟས་གསུམ་ཀ་ཟོས་ན། དེས་སྨན་
བླང་ནས་ཟོས་ཀྱང་དུག་གིས་ཐམས་ཅད་ལ་ཁྱབ་ནས་ཤི་འགྲོ་བ་ལྟར་རང་ཅག་གིས་
350



ཉིན་ཉེར་དྲུག་པ།
ཀྱང་ཆོས་སྨན་དང་། བཏང་སྙོམས་ཟས་དང་འདྲ་བ་ཅུང་ཟད་རེ་ཟོས་ཀྱང་སྡིག་པ་
མི་དགེ་བའི་དུག་ཤས་ཆེས་པས་ནག་པོ་འབའ་ཞིག་ཏུ་སོང་། དེ་འདྲའི་མི་དེ་སྨན་པ་
མཁས་པ་ཞིག་ལ་བསྟེན་ནས་སྨན་པ་དེས་དུག་གང་ ཡིན་པ་དེ་སྐྱུགས་ སུ་ བཅུག
ཟས་གང་ཡིན་སྨན་དུ་བསྒྱུར། སྨན་གང་ཡིན་འཆི་མེད་ཀྱི་བདུད་རྩིར་བསྒྱུར་ན།
ནད་པ་དེ་ལས་དོན་ཆེ་བ་དང༌། སྨན་པ་དེ་ལས་དྲིན་ཆེ་བ་ཅི་དགོས། དེ་བཞིན་དུ་
རང་ཅག་རྣམས་ཀྱང་བླ་མ་མཚན་ལྡན་དང་མཇལ་བཞིན་དུ་རང་དགར་མི་སྡོད་བར་
གདམས་ངག་གི་སྨན་ལེན་པའི་དུས་ ཡིན། དེ་ཡང་སྐྱེས་བུ་ཆུང་ངུའི་སྐབས་ སུ་
བཤགས་སྡོམ་ རྣམ་དག་ བྱས་ ནས་ སྡིག་ པའི་ དུག་ ཐམས་ ཅད་ སྐྱུགས་ སུ་ བཅུག
འབྲིང་གི་སྐབས་སུ་ཟས་དང་འདྲ་བའི་ཟག་བཅས་དགེ་བའི་ལས་རྣམས་སྨན་དང་
འདྲ་བའི་ཟག་མེད་ཀྱི་ལས་སུ་བསྒྱུར། ཆེན་པོའི་སྐབས་སུ་སྨན་ཟག་མེད་དེ་དག་
ཀྱང་བྱང་ཆུབ་ཀྱི་སེམས་ཀྱིས་ཟིན་པའི་འཆི་མེད་ཀྱི་བདུད་རྩིར་བསྒྱུར་བ་ཡིན། དེ་
ལྟ་བུའི་གདམས་པ་རྣམས་ལས་དུག་སྐྱུག་པའི་གདམས་པ་ཕུལ་ཟིན་ཅིང་། དེ་རིང་
ནས་ཟས་སྨན་དུ་བསྒྱུར་པའི་གདམས་པ་རྣམས་འབུལ་པ་ཡིན། དེ་ཡང་རང་རེ་ཚེ་
འདིའི་བདེ་སྐྱིད་སྙན་གསུམ་འདོད་འདོད་པས་རྟག་ཏུ་བསླུ་སྟེ། སྔོན་ཤིང་ཐུ་མཁན་
ཞིག་ཡོད་པ་ལ། དེ་ཤིང་ཐུ་བའི་ས་དང་ཉེ་བར་སངས་རྒྱས་དང་
། ཤཱ་རིའི་བུ་
གཉིས་བྱོན་པ་ན། རིན་པོ་ཆེའི་གཏེར་ཞིག་གཟིགས་ཏེ། ཤཱ་རིའི་བུས། དུག་དྲག་
པོའོ་ཞེས་ཞུས་པས། སངས་རྒྱས་ཀྱིས་དུག་མྱུར་དུ་ཁྱབ་པའོ། ཞེས་ གསུངས།
དེར་ཤིང་ཐུ་དེས། དུག་ཇི་འདྲ་ཡོད་བསམ་ཏེ་བལྟ་བར་ཕྱིན་པས་གཏེར་དང་ཕྲད་
དེ་དེ་ལས་རིན་པོ་ཆེ་ཅི་འདོད་བླངས་པས་ཤིང་ཐུ་ཕྱུག་པོ་བྱུང་བ་ན་རྒྱལ་པོས་ཁོ་བློ་
བུར་དུ་ཕྱུག་པོ་འདི་འདྲ་ཡོང་བ་རིན་པོ་ཆེའི་གཏེར་བཏོན་པ་ཡིན་ནམ་སྙམ་ནས་ཁོ་
ནང་མི་དང་བཅས་པ་ཚང་མ་བཙོན་དུ་བཅུག་པས་ཁོས་བཙོན་ཁང་ནས་ཤཱ་རིའི་བུས།
དུག་དྲག་པོའི་གསུང་བ་ལྟར་ང་བཙོན་དུ་བཟུང་། སངས་རྒྱས་ཀྱིས་དུག་མྱུར་དུ་
351



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱུ་མཚོའི་འཇུག་ངོགས།
ཁྱབ་པར་བྱེད་པའོ་གསུང་བ་ལྟར་ནང་ཚང་ཐམས་ཅད་ཀྱིས་སྡུག་པོ་འདི་འདྲ་མྱོང་
དགོས་པ་བྱུང་སྙམ་དུ་བསམ་བློ་བྱུང་བ་དང་འདྲ་བ་ཡིན་པས། བདེ་སྐྱིད་སྙན་
གསུམ་གང་ལ་ཡང་དེ་འདྲ་བས་དགོས་པ་མེད་སྙམ་དུ་བསམས་པ་བྱས་ནས། ཕྱིའི་
ཀུན་སྤྱོད་དེ་ཐམས་ཅད་དང་མཐུན་ཙམ་ཡིན་པ་ལ། ནང་དུ་ཚེ་འདིའི་འདོད་པའི་
ཕྱོགས་སུ་སུས་ཀྱང་ཁྲིད་མི་ཐུབ་པ་གཡག་རྒན་གྱི་མཇིང་པ་འདྲ་བ་ཞིག་དགོས། དེ་
ཡང་སྐྱེ་རབས་ལས། རྒ་དང་ན་དང་འཆི་བའི་སྡུག་བསྔལ་དགྲ། མཐུ་ཆེན་དགག་
དུ་མི་ནུས་མེད་བཞིན་དུ། ། འཇིག་རྟེན་ཕ་རོལ་ཉམ་ངར་ངེས་འགྲོ་ན། ། སེམས་
ཤེས་སུ་ཞིག་འདི་ལ་དགའ་བར་སེམས། ། ཞེས་གསུངས་པ་ལྟར་འཇིགས་པ་ཆེན་པོ་
དེ་དག་དྲན་པར་བྱས་ཏེ་ཚེ་འདིའི་འདོད་པ་ལ་དགའ་བར་མི་བྱ་ལ། སྐྱེ་བ་ཐམས་
ཅད་དུ་མངོན་མཐོའི་ལུས་རྟེན་རྣམ་དག་ཐོབ་པ་ལ་ཚུལ་ཁྲིམས་རྣམ་པར་དག་པ་
བསྲུང་ཞིང་། འཇུག་བསྡོམས་རྒྱས་ཐེབས་པ་ཞིག་དགོས་ལ། དེ་ཡང་ཚུལ་ཁྲིམས་
ཁོ་རང་ལ་བསྔོ་བའི་རྒྱས་འདེབས་བྱེད་པ་ཡིན། སྔོན་ཆུ་སྐྱར་ཞིག་གི་བུ་སྦྲུལ་གྱིས་
ཟོས་པ་ལ། སྦྲུལ་གྱི་གཉེན་པོ་ནེའུ་ལེ་ཡིན་པས། ཆུ་སྐྱུར་དེས་ནེའུ་ལེ་གཅིག་ཚང་དུ་
བོས་པར་བརྟེན་དེས་སྦྲུལ་བསད་། དེ་ཁོ་ཐབས་ལ་མཁས་པ་ཡིན་ཀྱང་ནེའུ་ལེ་དེ་
སླར་སྐྱེལ་རྒྱུ་མ་བྱུང་བས་དེས་ཁོ་རང་གི་ཕྲུ་གུ་ཡང་ཟོས་པ་རེད། དེ་ནི་ཐབས་ལ་ཉེན་
བྱུང་བ་ཡིན་པར་འདུག་གསུང་། ཀ་མ་པའི་ཞལ་ནས། རྒས་པ་ཁད་ཀྱིས་འོང་བས་
དྲག དུས་ཅིག་ལ་འོང་ན་བསྲན་ཐབས་མེད་ཅེས་སོགས་ཀྱི་སྐབས། རྒས་པ་འདི་
སྤྱིར་སྐྱེས་ནས་བཟུང་སྐད་ཅིག་སྐད་ཅིག་ལ་ན་ཚོད་འགྱུར་ནས་འགྲོ་བ་དེ་ཁ་ཡིན་
ཀྱང་ང་རང་ཚོ་ལ་སྣང་བ་མ་བྱུང་ཡིན། དེ་རྣམས་ཐམས་ཅད་དུས་ཅིག་ཏུ་འོང་རྒྱུ་
ཕར་བཞག མིག་མི་གསལ་པ་གཅིག་བྱུང་ཀྱང་མི་གསལ་བའི་སྡུག་བསྔལ་དེ་ལས་
ཀྱང་ལོང་དོགས་པའི་སྡུག་བསྔལ་ཆེ་བ་ཡིན། དེ་འདྲ་འོང་ན་སྲན་ཐབས་མེད་ཐག་
ཆོད་ཡིན་གསུངས། ཡང་ལམ་རིམ་གྱི་དཔེ་ཆ་བལྟ་རྟོགས་ལེགས་པར་བྱས་ན་ཤེལ་
352



ཉིན་ཉེར་དྲུག་པ།
ཀ་ར་བཟོས་པ་ལྟར་བཅུད་མངར་བ་དང་ལྡན་པ་ཡིན་གསུངས། ཡང་དགྲ་གཉེན་
ལ་ཡང་ངེས་པ་མེད་པ་ཡིན་པས་འཁོར་བ་འདིར་ཡིད་བརྟན་བྱ་རྒྱུ་མེད་དེ། བཤེས་
སྤྲིངས་ལས། ཕ་ནི་བུ་ཉིད་མ་ནི་ཆུང་མ་ཉིད། ། སྐྱེ་བོ་དགྲར་གྱུར་པ་དང་བཤེས་
ཉིད་དང་། ། ལྡོག་པ་ཉིད་དུ་མཆིས་པས་དེ་སླད་སུ། ། འཁོར་བ་དག་ན་ངེས་པ་
འགའ་མ་མཆིས། ། ཞེས་གསུངས། འཁོར་བ་དེའི་ནང་ནས་དྲག་ཤོས་ལྟ་བུ་ལྷ་
ཡིན་མོད། ལྷའི་ནང་གི་འདོད་ལྷ་ནི་འཆི་ཁར་འཆི་ལྟས་ཕོག་པས་གང་དུ་སྐྱེས་
བརྟགས་པ་ན། གཞན་ཕར་བཞག་མིར་སྐྱེ་བར་མཐོང་ན་ཡང་ལྷའི་འདོད་ཡོན་དེ་
དང་བྲལ་དོགས་ཀྱི་སྡུག་བསྔལ་ཤིན་ཏུ་ཆེ་བ་དེས་ཁྱོད་ཀྱིས་ད་བར་བདེ་བ་དེ་ཙམ་ལ་
སྤྱད་སྤྱད་ནས་དེ་ལ་གཏན་ནས་ལོངས་སྤྱོད་རྒྱུ་མ་བྱུང་བས་དེའི་སྐྱིན་པ་དགོས་ཟེར་
མཁན་འདྲ་བ་ཞིག་འོང་སྟེ། དེ་ནི་དམྱལ་བའི་སྡུག་བསྔལ་བཅུ་དྲུག་འགྱུར་ཡོད་
པར་གསུངས་པས་ཆེ་ཆུང་ལ་ཚད་ཅི་ཡོད། དེ་བཞིན་དུ་སྔར་བཙོན་པ་ཞིག་ལ་རྒྱལ་
པོས། ཁྱོད་རྟག་ཏུ་འགྲོའམ། རྟག་ཏུ་སྡོད་དམ། རྟག་ཏུ་ཉལ་དམ། རྟག་ཏུ་
ལང་ངམ་ཞེས་རེ་རེ་ནས་འདམ་དུ་བཅུག་པ་ཡིན་འདུག་ཀྱང་། དེ་རྣམས་གང་བྱས་
ཀྱང་སྡུག་བསྔལ་ལས་མ་འདས་པ་བཞིན་དུ་ངེད་རང་ཚོ་ཡང་འཁོར་བ་འདིར་ཅི་བྱེད་
ཐམས་ཅད་སྡུག་བསྔལ་ཡིན། ཡང་ང་རྒྱལ་ནི་འཇིག་ལྟ་ལ་བརྟེན་ཏེ་ཞེས་པའི་དོན་
ནི། སྤྱིར་ཉོན་མོངས་ཐམས་ཅད་འཇིག་ལྟར་བརྟེན་པ་ཡིན་ཀྱང་། འདིར་ང་རྒྱལ་
ལ་དེ་ལྟར་གསུངས་པ་ནི། དེ་ཉིད་ཕུང་པོ་ཚོགས་ཙམ་གྱི་སྟེང་ནས་ངའོ་སྙམ་དུ་མཐོ་
བར་འཛིན་པའི་རྣམ་པ་ཅན་ཡིན་པས་དེ་ལྟར་གསུངས་པ་ཡིན་གསུངས། འཇིག་
ཚོགས་ལ་ལྟ་བ་ནི། ཉེར་ལེན་གྱི་ཕུང་པོ་ལ་དམིགས་ནས་ང་དང་ངའི་ཞེས། བདག་
དང་བདག་གི་ལྟ་བའི་ཤེས་རབ་ཉོན་མོངས་ཅན་ནོ། ཞེས་སོགས་ཀྱི་སྐབས་སུ་
འཇིག་པའི་ཆོས་ཅན་ནམ་མི་རྟག་པ་ཡིན་པས་ན་འཇིག་པ་དང་ཕུང་པོ་ལྔ་ཚོགས་
ཙམ་དེ་ཉིད་ལ་ཚོགས་ཞེས་བྱ་སྟེ། དེ་ལྟ་བུའི་ཕུང་པོ་ལྔ་འཇིག་ཚོགས་དེ་ལ་དམིགས་
353



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ནས་ངར་འཛིན་པའི་ལྟ་བ་ཡིན་པས་འཇིག་ཚོགས་ལ་ལྟ་བ་ཞེས་བཤད་པ་ཡིན།
བདག་ཏུ་འཛིན་པ་དེ་ལ་བརྟེན་ནས་ཉོན་མོངས་ཐམས་ཅད་རྒྱས་པར་འགྱུར་བ་ཡིན།
དེ་ལྟ་བུའི་སྐྱོན་སྡུག་ཀུན་གཉིས་དང༌། སྐྱོན་ཅན་འཁོར་བ་འདི་བསམ་དགོས། དེ་
ཡང་དཔེར་མཚོན་ན། འདོད་ཆགས་ཀྱི་སྐྱོན་ནི། སྤྱོད་འཇུག་ལས། འདིར་ནི་
གསོད་དང་འཆིང་ དང་གཅོད། ཕ་རོལ་ ཏུ་ནི་དམྱལ་ སོགས་སྒྲུབས། ། ཞེས་
གསུངས་ཏེ། སྐྱེ་བ་ཕྱི་མར་དམྱལ་བ་སོགས་ངན་སོང་གསུམ་ཀྱི་སྡུག་བསྔལ་སྒྲུབ་
པར་མ་ཟད། ཚེ་འདིར་ཡང་ནོར་ལ་ཆགས་ནས་རྐུན་མ་བརྐུས་ན་གསོད་པ་དང་།
ཐག་པ་སོགས་ཀྱིས་འཆིང་བ་དང༌། ཡན་ལག་གཅོད་པ་སོགས་ཀྱི་སྡུག་བསྔལ་མྱོང་
བར་གསུངས། བདག་གི་སེམས་ལ་གནས་བཞིན་དུ། ། དགའ་མགུར་བདག་ལ་
གནོད་བྱེད་པ། ། དེ་ལའང་མི་ཁྲོ་བཟོད་པ་ནི། ། གནས་མིན་བཟོད་པ་སྨད་པའི་
གནས། ། ཞེས་པའི་སྐབས། བདག་གི་སེམས་ལ་གནས་ནས་བདག་ལ་དགའ་ཞིང་
མགུ་བའི་ཚུལ་གྱིས་གནོད་པ་ཆེན་པོ་སྣ་ཚོགས་བྱེད་པ་སྡོད་ས་བྲལ་བར་བྱས་ནས་
མིག་ལ་ཐལ་བ་འདེབས་པ་འདི་ནི་དགྲའི་དྭངས་མ་ཡིན་པས་འདི་ལ་བཟོད་པར་མི་
བྱེད་པར་འཐབ་དགོས་ལ། དེ་ཡང་ཞེ་སྡང་སྲེད་སོགས་དགྲ་རྣམས་ནི་རྐང་ལག་ལ་
སོགས་ཡོད་མིན་ལ། ། དཔའ་མཛངས་མིན་ཡང་ཅི་ཞིག་ལྟར། ། དེ་དག་གིས་
བདག་བྲན་བཞིན་བྱས། ། ཞེས་གསུངས་པ་ལྟར་འདི་དག་གི་བདག་ཅག་བྲན་
བཞིན་དུ་བསྐུལ་ནས་སྡུག་བསྔལ་སྣ་ཚོགས་ལ་སྦྱོར་བར་བྱེད་པ་ཡིན་ཏེ། གལ་ཏེ་ལྷ་
དང་ལྷ་མིན་རྣམས། ། ཐམས་ཅད་བདག་ལ་དགྲར་ལངས་ཀྱང༌། ། དེ་དག་གིས་ནི་
མནར་མེད་པའི། ། མེ་ནང་འཁྲིད་ཅིང་འཇུག་མི་ནུས་ཞེས་གསུངས་པ་ལྟར་ལྷ་དང་
ལྷ་མིན་ཕར་བཞག་སྐྱེ་བོ་ཡོད་ཚད་ཀྱིས་རི་རྒྱལ་ལ་རྒྱབ་བརྟེན་བྱས་ནས་རྡོག་པས་
འཕུལ་ཡང་མནར་མེད་དུ་འགྲོ་མི་ཡོང་། ཉོན་མོངས་སྟོབས་ཅན་དགྲ་འདི་ནི། །
གང་དང་འཕྲད་ན་རི་རབ་ཀྱང་། ། ཐལ་བ་ཡང་ནི་མི་ལུས་པ། ། དེང་བདག་སྐད་
354



ཉིན་ཉེར་དྲུག་པ།
ཅིག་གཅིག་ལ་འདོར། ། ཞེས་གསུངས་པ་ལྟར་ཉོན་མོངས་པ་འདིས་བདག་ངན་
སོང་དུ་བསྒྱུར་བ་མ་ཟད་རི་རྒྱལ་ཐལ་བར་མི་ལུས་པ་བྱེད་མཁན་ཡང་ཉོན་མོངས་
འདི་ཡིན་ཏེ། དེ་ནི་སེམས་ཅན་སྤྱི་མཐུན་གྱི་ལས་ཀྱི་དབང་གིས་ཡོང་བ་ཡིན་ཞིང་།
ལས་དེ་ཡང་ཉོན་མོངས་ལ་བརྟེན་ནས་གསོག་པས་བྱེད་མཁན་མཐར་ཐུག་འདི་ཡིན།
དེར་མ་ཟད། མཐུན་པར་རིམ་གྲོ་བསྟེན་བྱས་ན། ། ཐམས་ཅད་ཕན་དང་བདེ་
བྱེད་ན། ། ཉོན་མོངས་རྣམས་ནི་བསྟེན་བྱས་ཀྱང་། ། ཕྱིར་ཞིང་སྡུག་བསྔལ་གནོད་
པ་བྱེད། ། ཅེས་གསུངས་པ་ལྟར། དགྲ་བོ་ཐ་མལ་པ་ཞིག་ལ་ཕར་བསྟེན་མཁས་
བྱས་ན་ཚུར་དྲག་ཏུ་བཏང་ཡོང་ཡང་། ཉོན་མོངས་པའི་དགྲ་ལ་བསྟེན་ན་ཚུར་སྔར་
ལས་ཀྱང་སྡུག་ཏུ་བཏང་ཡོང་གསུངས། ཡང་འདི་དེ་ཡིན་ཨང་ཞེས་པའི་སྐབས་ཉོན་
མོངས་རྣམས་དེ་ལྟར་སྐྱོན་ཆེ་བ་ཡིན་ན་དེ་ལ་དགྲར་ལྟ་ཚུལ་ཇི་ལྟར་བྱེད་སྙམ་ན།
ཉོན་མོངས་ཀྱི་ངོ་བོ་དང་བྱེད་ལས་སོགས་མངོན་པ་སོགས་ནས་འབྱུང་བ་རྣམས་ངེས་
པར་བྱས་ཏེ་ཉོན་མོངས་སྐྱེས་རིམ་གྱིས་འདི་ལོག་ལྟ་ཡིན། འདི་འདོད་ཆགས་ཡིན།
འདི་ཞེ་སྡང་ཡིན་སྙམ་དུ་ངེས་པར་བྱས་ནས་དེའི་དབང་དུ་མི་གཏོང་བ་ཡིན་གསུངས།
རྒྱུན་ཞུགས་དང་ཕྱིར་འོང་ལ་ཡང་བདག་ཆགས་འབྱུང་མོད་ཀྱི་ཞེས་སོགས་ཀྱི་སྐབས་
སུ་རྒྱུན་ཞུགས་དང་ཕྱིར་འོང་གཉིས་མྱ་ངན་ལས་འདའ་བའི་ཚེ་ཡང་ཕུང་པོ་འདོར་
དགོས་པར་མཐོང་བ་ན་བདག་ལ་ཆགས་པ་འབྱུང་ཡང་དེ་མ་ཐག་བདེན་མེད་རྟོགས་
པའི་ཤེས་རབ་ཀྱིས་ངེས་པར་བྱས་ནས་དང་དུ་མི་ལེན་པ་ཡིན་གསུངས། ཡང་སྡུག་
བསྔལ་བརྒྱད་ཀྱི་ནང་ནས་དང་པོ་སྐྱེ་བའི་སྡུག་བསྔལ་དང༌། བརྒྱད་པ་མདོར་ན་ཉེ་
བར་ལེན་པའི་ཕུང་པོ་ལྔ་ སྡུག་བསྔལ་ཞེས་པ་འདི་གཉིས་ངེས་པར་གལ་ཆེ་བ་ཡིན།
དེ་ཡང་སྐྱེ་བ་འདི་ཁ་འདུ་བྱེད་ཀྱི་སྡུག་བསྔལ་ཡིན་བྱས་པས་ཆོག་པ་ཙམ་ཡོད་ལ།
དེའི་སྡུག་བསྔལ་ནི་སྐྱེ་བ་དང་། གནས་པ་དང་། སྐྱེ་བ་བླངས་པ་དེ་ལ་བརྟེན་ནས་
སྡུག་བསྔལ་དང༌། ཉོན་མོངས་རྒྱས་པར་འགྱུར་བ་དང་། འཇིག་པའི་སྡུག་བསྔལ་
355



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཡང་འཆི་བའི་དུས་ཀྱིས་སྡུག་བསྔལ་སྤྱི་དང་ཁྱད་པར་རང་གི་ལུས་དང་སེམས་མི་
འདོད་བཞིན་དུ་འབྲལ་དགོས་པའི་སྡུག་བསྔལ་བསམ་གྱིས་མི་ཁྱབ་པ་ཡོད། ཡང་སྐྱེ་
བ་གནས་ངན་ལེན་དང་ལྡན་པ་ཞེས་པ་འདི་དང་། སྡུག་བསྔལ་གསུམ་གྱི་ནང་གི་
འདུ་བྱེད་ཀྱི་སྡུག་བསྔལ་འདི་གཉིས་གཅིག་ཡིན་ལ། འདི་གོ་དཀའ་བས་ཅུང་ཟད་
ཞུ་ན་རང་ཉིད་འཆི་བའི་ཚེ་རང་གི་ལུས་འདོར་མི་ཕོད་པའི་རྣམ་པ་ཅན་གྱི་བདག་ལ་
ཆགས་པ་འབྱུང་ཞིང་། དེ་ནི་སྲེད་ལེན་གཉིས་ཀྱི་ནང་གི་སྲེད་པ་ཡིན། དེ་ནས་སྐྱེ་
བ་ཕྱི་མ་ལ་འདུན་པའི་འདུན་པ་ཞིག་འབྱུང་སྟེ་དེ་ནི་ལེན་པ་ཡིན། དེ་གཉིས་ཀྱི་ཕྱི་མ་
གང་དུ་སྐྱེ་ལས་ལ་གསོས་བཏབ་ནས་སྐྱེ་ལ། དེའི་ཚེ་འདོད་གཟུགས་གང་རིགས་སུ་
སྐྱེ་ན་ཕུང་པོ་ལྔ་དང༌། གཟུགས་མེད་དུ་སྐྱེ་ན་མིང་གཞིའི་ཕུང་པོ་འགྲུབ་སྟེ། དེ་ནི་
ཉེར་ལེན་གྱི་ཕུང་པོ་ཡིན། ཕུང་པོ་དེ་འགྲུབ་པའི་ཐོག་མར་གཟུགས་ཀྱི་མྱུ་གུ་སྐྱེ་ལ།
དེའི་སྟེང་ལས་ཉོན་གྱི་ས་བོན་གཏན་ཆགས་པར་ཁྱབ་པ་ཡིན། འདུ་བྱེད་ཀྱི་སྡུག་
བསྔལ་འདི་ཤིན་ཏུ་ཕྲ་བས་མཐོང་དཀའ་བ་ཡིན། ཉེར་ལེན་གྱི་ཕུང་པོ་ཁོ་རང་ཁྱབ་
པ་འདུ་བྱེད་ཀྱི་སྡུག་བསྔལ་ཡིན་ཀྱང་དེ་ཡིན་ནམ་ཁྱབ། དེ་ཡང་ལས་དང་ཉོན་
མོངས་པའི་ས་བོན་གཏན་ཆགས་པར་ཁྱབ་པ་ཡིན་པས་ན་ཁྱབ་པ་དང་། ལས་
མངོན་པར་འདུ་བྱེད་པས་ན་འདུ་བྱེད་ཅེས་བྱ་བ་ཡིན། ཉེར་ལེན་གྱི་དོན་ནི་ཕུང་པོ་
འདི་སྔར་གྱི་ལས་དང་ཉོན་མོངས་བས་ཉེ་བར་བླངས་པའི་ཕུང་པོ་ཡིན་པས་ན་རྒྱུ་
མིང་འབྲས་ལ་བཏགས་པ་དང༌། འདི་ལ་བརྟེན་ནས་མ་འོངས་པའི་སྐྱེ་བ་དུ་མའི་
ལས་ཉོན་གྱི་ཕུང་པོ་ཉེ་བར་ལེན་པས་ན་འབྲས་མིང་རྒྱུ་ལ་བཏགས་པ་ཡང་ཡིན།
གནས་ངན་ལེན་གྱི་དོན་ནི། གནས་ངན་ནི་སྡུག་བསྔལ་སྐྱེ་བའི་གནས་ཏེ། དེ་ལེན་
པས་ན་སྲེད་པ་ལ་དེ་ལྟར་བཤད་པ་ཡིན། སྲེད་པ་དེ་ལ་ཁ་ཕྱི་བལྟ་དང་ནང་བལྟ་
གཉིས་ཡོད་པའི་ཁ་ནང་བལྟའི་སྲེད་པ་ནི། ནང་ཏིང་ངེ་འཛིན་ལ་ཆགས་པའི་སྲེད་
པ་ཡིན། དེ་ལ་བརྟེན་ནས་བསམ་གཏན་དང་གཟུགས་མེད་ཀྱི་སྐྱེ་བ་འགྲུབ། ཏིང་
356



ཉིན་ཉེར་དྲུག་པ།
ངེ་འཛིན་དེ་ཡང་ངེས་འབྱུང་དང་སེམས་བསྐྱེད་གང་རིགས་ཀྱིས་མ་ཟིན་ན། རྗེ་
རིན་པོ་ཆེས། ཕལ་ཆེར་སྲིད་པར་འཕེན་པར་བྱེད་པ་ཡི། ། ཞི་གནས་སྤངས་ཏེ་
ཟུང་འབྲེལ་སྒོམ་པར་ཤོག ། ཅེས་པའི་སྤང་བྱར་གྱུར་པ་དེ་ཡིན། ཡང་སྐྱེ་རྒ་ན་
འཆིའི་སྡུག་བསྔལ་བསམ་པ་ལ། སྐྱེ་བའི་སྡུག་བསྔལ་ནི་གཙོ་བོར་སྐྱེད་པའི་སྡུག་
བསྔལ་དང༌། རྒ་བའི་སྡུག་བསྔལ་ནི་ཉམས་པའི་སྡུག་བསྔལ་དང༌། ན་བའི་སྡུག་
བསྔལ་ནི་ད་ལྟ་བདེ་མུས་སུ་ཡོད་ཀྱང་སྐད་ཅིག་གཉིས་པར་མི་བདེ་བའི་ངོ་བོར་
འགྱུར་ནས་འགྲོ་བས་འགྱུར་བའི་སྡུག་བསྔལ་དང་། འདི་སྡུག་བསྔལ་གསུམ་གྱི་
འགྱུར་བའི་སྡུག་བསྔལ་དང་མི་འདྲ། འཆི་བའི་སྡུག་བསྔལ་ནི་གཙོ་བོར་ལུས་སེམས་
སོ་སོར་འབྲལ་བའི་སྡུག་བསྔལ་ཡིན། དེ་དག་ཀྱང་མངོན་མཐོའི་ལུས་ཕུན་སུམ་
ཚོགས་པ་འདི་བླངས་པ་ལ་བརྟེན་ནས་བྱུང་བ་ཡིན་པས་འདི་ནི་སྡུག་བསྔལ་མཐར་
ཐུག་པ་ཞིག་ཡིན། དེ་བཞིན་དུ་ནོར་ལོངས་སྤྱོད་ཇི་ཙམ་འབྱོར་ཡང་སྡུག་བསྔལ་གྱི་
རང་བཞིན་ཡིན་ཏེ། བཤེས་སྤྲིངས་ལས། ཀླུ་མཆོག་རྣམས་ལ་ མགོ་བོ་ཇི་སྙེད་
པ། ། དེ་ལས་བྱུང་བའི་སྡུག་བསྔལ་དེ་རྙེད་དོ། ། ཞེས་ཀླུ་རྣམས་ལ་གདེངས་ཀ་
མེད་ན་ནི་མཁའ་ལྡིང་གི་གནོད་པས་སྡུག་བསྔལ། ཡོད་ན་དེ་ཇི་ཙམ་ཡོད་པ་ཙམ་གྱི་
སྡུག་བསྔལ་འབྱུང་བ་ལྟར་འཁོར་བ་འདིར་སྐྱེ་བ་ཞིག་བླངས་ཕྱིན་ནོར་ལོངས་སྤྱོད་
ཡོད་མེད་གཉིས་ཀ་སྡུག་བསྔལ་གྱི་རང་བཞིན་ཡིན། སྔོན་ཁམས་ཀྱི་བྱིས་པ་ཞིག་
གིས་ཁོ་རང་གི་ཨ་མ་ལ་ཕྱེ་ཕྲུལ་འདོད་བྱས་པས་མ་དེས་ཕྱེ་མེད་དེ་ཉུང་མ་བསྲེག་པ་
ཅིག་འདོད་དམ། ཉུང་མ་མ་བསྲེག་པ་ཅིག་འདོད་དམ། ཉུང་མ་བཅོས་པ་ཅིག་
འདོད་དམ་བྱས་པས། དེ་ཡོ་ཉུང་མ་ཡིན་ད་མི་འདོད་ཟེར་བ་ལྟར་རང་ཅག་གིས་
ཀྱང་དེ་ཡོ་འཁོར་བ་ཡིན་སྙམ་ནས་ཞེན་པ་ལོག་པ་ཞིག་བྱེད་དགོས། ཡང་སྡུག་
བསྔལ་གསུམ་གྱི་ནང་ནས་སྡུག་བསྔལ་གྱི་སྡུག་བསྔལ་ནི། དཔེར་ན་འབྲས་ཕོལ་མིག་
གི་སྟེང་དུ་ཚྭས་རེག་པ་ལྟ་བུར་སྡུག་བསྔལ་གྱི་ཚོར་པ་ཆེན་པོ་མྱོང་བ་དང་། འགྱུར་
357



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བའི་སྡུག་བསྔལ་ནི་འབྲས་ཕོལ་མིག་དེའི་སྟེང་དུ་ཆུ་བླུག་ན་ཅུང་ཟད་བདེ་ཉམས་
འཆར་བ་ལྟར་འདི་ཡང་བདེ་བ་ཡིན་ཁུལ་ལྟ་བུར་བརྫུས་ནས་བསླུ་བ་ཡིན། ཁྱབ་པ་
འདུ་བྱེད་ཀྱི་སྡུག་བསྔལ་ནི་འབྲས་ཕོལ་མིག་ཁོ་རང་དང་འདྲ་སྟེ། འབྲས་ཕོལ་མིག་
དེ་མེད་ན་དེ་ལ་བརྟེན་པའི་སྡུག་བསྔལ་དེ་དག་ཡོང་བའི་གཞི་མེད་པ་ལྟར་འདི་མེད་
ན་སྡུག་བསྔལ་གཞན་གཉིས་ཡོང་བའི་གཞི་མེད་པས། ཨ་ཁ་ཁ། ད་རེས་ངས་གང་
བླངས་ན། འདི་ཕྱིའི་སྡུག་བསྔལ་ཐམས་ཅད་སྟེར་བར་བྱེད་པའི་སྡུག་བསྔལ་གྱི་རྫོང་
ཆེན་པོ་འདི་འདྲ་ཞིག་བླངས་འདུག་སྙམ་པའི་སྒོ་ནས་ཡིད་སྐྱོ་བར་བྱ་གསུང་། ཡང་
སྲེད་པའི་སྐབས། ཁ་ཕྱིར་བལྟས་ཀྱི་སྲེད་པ་ལ་ཡང་ཚེ་འདིར་ཆགས་པའི་སྲེད་པ་
དང་། ཕྱི་མར་ཆགས་པའི་སྲེད་ པ་ གཉིས་ ཡོད་ པའི་དང་པོས་ངན་སོང་འགྲུབ།
གཉིས་པས་བདེ་འགྲོ་ལྷ་མིའི་གོ་འཕང་འགྲུབ། ཁ་ནང་བལྟའི་སྲེད་པས་གོང་མའི་
སྐྱེ་བ་འགྲུབ་པ་ཡིན། དེ་ཡང་བྱིས་པ་མངལ་ནས་བཙས་མ་ཐག་པ་ལ་གསེར་སྲང་
སྟོང་བྱིན་དགོས། མངལ་དུ་ལན་ཅིག་འགྲོ་རོགས་གྱི་བྱས་ཀྱང་འགྲོ་མི་ཕོད་པའི་
ཚོད་ཙམ་གྱི་སྐྱེ་བའི་སྡུག་བསྔལ་བསམ་གྱིས་མི་ཁྱབ་པ་མངལ་སྐྱེས་ཐམས་ཅད་ཀྱིས་
མྱོང་བ་ཡིན། ཕྱིར་བཙས་ནས་ བདུན་དང་པོར་ནད་ རིམས་ བཞི་ བརྒྱ་རྩ་བཞི།
བདུན་གཉིས་པར་གདོན་རིགས་སུམ་བརྒྱ་དྲུག་ཅུ། བདུན་གསུམ་པར་འགེགས་
རིགས་སྟོང་ཕྲག་བརྒྱད་ཅུ་ལུས་ལ་འཇུག་པ་ཡིན། དེ་ནས་རེ་ཤིག་གི་བར་ལུས་
འཕེལ་བ་ལྟར་ཡོད་ཀྱང་རིམ་གྱིས་རྒས་པའི་རྟེན་འབྲེལ་གྲུབ་ནས་ཉམས་འགྲོ་བ་ཡིན་
པས་འཕེལ་བའི་སྐབས་མེད། ནད་སོགས་དེ་ལྟར་བྱུང་པ་ཡང་ཐོག་མ་མེད་པ་ནས་
ཡོད་པ་དེ་ཉིད་མངོན་འགྱུར་བ་ལུས་ལ་འཇུག་པ་ཙམ་ཡིན། འཆི་བའི་ཚེ་ལུས་
སེམས་སོ་སོར་འབྲལ་བའི་སྡུག་བསྔལ་མྱོང་ཚུལ་སྔར་ཞུས་ཤིང་། དེ་ནས་གཟུགས་
མེད་མ་ཡིན་པ་གཞན་ཞིག་ཏུ་སྐྱེ་ན་བར་དོ་འགྲུབ་པ་ཡིན། བར་དོ་དེ་ནི་གང་དུ་སྐྱེ་
བར་འགྱུར་བ་དེའི་བྱད་གཟུགས་ཅན། བྱིས་པ་ལོ་ལྔ་ལོན་པའི་བོངས་ཚོད་དང་
358



ལྡན་པ། རང་
ཉིན་ཉེར་དྲུག་པ།
མར་མི་འགྱུར་བའི་བུད་མེད་གཞན་གྱི་མངལ་སྒོ་སོགས་ལ་མ་
གཏོགས་རི་བྲག་སོགས་གང་ལ་ཡང་ཐོགས་པ་མེད་པ་ཞིག་ཡིན། དེ་ཡང་སྐད་ཅིག་
ཀྱང་སྡོད་ལོང་མེད་པར་ཕྱིན་ཕྱིན་པས་སུན་ནས་སྡོད་འདོད་པའི་སྣང་བ་ཞིག་བྱུང་བ་
ན་གནས་འཚོལ་བའི་སྣང་བས་མའི་མངལ་སྒོ་ལ་འཇུག་པ་དང༌། དེའི་ཚེ་བུར་སྐྱེ་ན་
ཕ་ལ་སྡང་ཞིང་མ་ལ་ཆགས་པ་དང་བུ་མོར་སྐྱེ་ན་མ་ལ་སྡང་ཞིང་ཕ་ལ་ཆགས་པ་སྐྱེ།
གཟུགས་མེད་དུ་སྐྱེ་ན་བར་དོ་མེད་ཅིང་མིང་གཞིའི་ཕུང་པོ་ཙམ་བླངས་ནས་བསྐལ་པ་
བརྒྱད་ཁྲིའི་བར་དུ་སྡོད། དེ་ཡང་གཟུགས་མེད་ན་གནས་མེད་པས་ད་ལྟ་འདི་ཁའི་
ཕན་ཚུན་དུ་ཡང་གཟུགས་མེད་པ་མང་པོ་ཡོད་ཀྱང་ང་ཚོས་མ་མཐོང་བ་ཡིན། དེ་
རྣམས་ནི་ཤིན་ཏུ་འཁྲེགས་པ་བསྐལ་བ་མེ་འཇིག་དང་ཆུ་འཇིག་སོགས་ཀྱི་སྐབས་ཀྱང་
དེ་དག་ལ་གང་ཡང་ཡོང་རྒྱུ་མེད། འོན་ཀྱང་ཏིང་ངེ་འཛིན་གྱི་འཕེན་པ་ཟད་པ་ན་
སླར་ཡང་འོག་ཏུ་ལྟུང་བར་འགྱུར་པ་སོགས་མདོར་ན་འཁོར་བའི་སྡུག་བསྔལ་འདི་
དག་ལ་གཏིང་ནས་ཞེ་ཁྲེལ་བ་ཞིག་བྱུང་ན་འཁོར་བ་ལས་འཕགས་པའི་འཕགས་པ་
རང་ཡིན་གསུངས། ཀུན་འབྱུང་བསམ་པའི་ཚུལ་ནི་རྣམ་འགྲེལ་ལས། བདག་ཡོད་
ན་ནི་གཞན་དུ་ཤེས། ། བདག་གཞན་ཆ་ལས་འཛིན་དང་སྡང༌། ། འདི་དག་དང་
ནི་ཡོངས་འབྲེལ་ལས། ། ཉེས་པ་ཐམས་ཅད་འབྱུང་བར་འགྱུར། ། ཞེས་གསུངས་
པ་ལྟར་བདག་འཛིན་མ་རིག་པ་ལ་བརྟེན་ནས་ཉོན་མོངས་པ་དང་ཉེས་སྤྱོད་ཐམས་
ཅད་རྒྱས་པར་འགྱུར་ཀྱང་། ལས་ཀྱི་དབང་གིས་འཁོར་བར་ཁྲིད་པ་ལ་སྲེད་པ་འདི་
རང་མཐུ་སྟེ། མ་རིག་པ་རྒྱལ་པོ་ལྟ་བུ་དང༌། སྲེད་པ་དེའི་ཁ་ལོ་བསྒྱུར་བའི་བློན་པོ་
ལྟ་བུ་ཡིན། དེ་ལ་ཡང་ངོ་བོ་ལ་སྲེད་པ་དང་། མི་འབྲལ་བ་ལ་སྲེད་པ་གཉིས་ཡོད།
ངོ་བོ་ལ་སྲེད་པ་ནི་མངོན་མཐོའི་ལུས་ཕུན་ཚོགས་ལྟ་བུ་སྲིད་པའི་བདེ་བ་ལ་ཆགས་
པའི་སྲེད་པ་དང་། ཕྱི་མ་ནི་དེ་དང་མི་འབྲལ་བ་ལ་གཙོ་བོར་སྲེད་པ་ཡིན། སྲེད་པ་
དེ་ཡང་རས་ལ་སྣུམ་ཞུགས་པ་ལྟ་བུ་ཡིན། ཀུན་འབྱུང་ལ་ལས་ཉོན་གཉིས་ལས་ངེས་
359



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འབྱུང་གིས་ཟིན་པའི་ལས་དང༌། དེ་ཀུན་ནས་སློང་བའི་ཉོན་མོངས་རྣམས་ཀུན་
འབྱུང་རང་དགའ་བ་ མིན། ཀུན་འབྱུང་ རྗེས་མཐུན་པ་ ཡིན། དེ་རྣམས་ཀུན་
འབྱུང་རང་དགའ་བ་མིན་ཏེ་འཁོར་བའི་རྒྱུ་མ་ཡིན་པའི་ཕྱིར་ཏེ། ཐར་པའི་རྒྱུ་ཡིན་
པའི་ཕྱིར་ཏེ། འཁོར་བ་ལ་ཞེན་པ་ལོག་པའི་ངེས་འབྱུང་གིས་ཟིན་པའི་ཕྱིར། ཞེས་
དང་། བྱང་སེམས་ཚོགས་སྦྱོར་གྱི་སྐབས་བསམ་བཞིན་དུ་བྱང་ཆུབ་ཀྱི་སེམས་ཀྱིས་
ཀུན་ནས་བསླངས་ཏེ་སྲིད་པར་འཕེན་པའི་ལས་བསགས་ནས་འཁོར་བའི་རྒྱུ་གསོག་
པ་ཡིན་ཏེ། དེ་ལྟར་མ་བྱས་པར་འཁོར་བ་སྤངས་ནས་ཞི་མཐར་ལྷུང་བ་སེམས་ཅན་
གྱི་དོན་ཆེན་པོ་ལས་ཉམས་པའི་གེགས་ཀྱི་གཙོ་བོ་ཡིན་པའི་ཕྱིར། དེ་ལྟ་བུའི་ལས་དེ་
ནི་བྱང་ཆུབ་ཀྱི་སེམས་དང་མཚུངས་ལྡན་གྱི་སེམས་བྱུང་སེམས་པ་ཡིན། དེ་བཞིན་
དུ་ཡང་དག་པའི་ལྟ་བས་ཟིན་པའི་ལས་ལ་ཡང་རིགས་འགྲེ། དེ་ལྟ་བུའི་ལས་ཉོན་
རྣམས་ཀུན་འབྱུང་རྗེས་མཐུན་པ་ཙམ་ཡིན་ཏེ། སྲིད་པར་འཕེན་པར་བྱེད་པའི་ཕྱིར་
བྱང་སེམས་ས་ཐོབ་པས་ཀྱང་སེམས་ཅན་གྱི་དོན་དུ་ཡིད་ལུས་ལེན་ཅིང༌། དེ་ཡང་
བྱང་སེམས་དང་མཚུངས་ལྡན་གྱི་ལས་ཞིག་གིས་ཀུན་ནས་བསླང་བ་དགོས། རྒྱུན་
མཐའ་བ་ལ་ཡང་མཚན་དཔེ་རྗེས་མཐུན་པས་བརྒྱན་པའི་ལུས་ཞིག་ཡོད་དེ་དེ་ཡང་
སྔར་གྱི་དེའི་རྒྱུན་ཡིན། རྒྱུ་མཚན་དེ་དག་གིས་སངས་རྒྱས་འཕགས་པ་ལ་རྣམ་སྨིན་
གྱི་འབྲས་བུ་ཡོད་མེད་ཀྱི་ཡིག་ཆ་མི་མཐུན་པ་ཡང་བྱུང་སྟེ། རྗེ་བཙུན་པ་སོགས་ཀྱིས་
ནི་ཡོད་ པར་བཞེད་ པ་ཡིན་ལ། དེ་ཡང་མཛོད་ལས། རྣམ་སྨིན་རྒྱུ་ནི་མི་དགེ་
དང༌། ། དགེ་བ་ཟག་བཅས་རྣམས་ཁོ་ན། ། ཞེས་གསུངས་པ་ལྟར་རྣམ་སྨིན་གྱི་རྒྱུ་
ལ་དེ་གཉིས་གང་རིགས་ཞིག་དགོས་པ་ལ་སངས་རྒྱས་ཀྱི་གཟུགས་སྐུ་མཚན་དཔེས་
བརྒྱན་པ་དེ་རྣམ་སྨིན་གྱི་འབྲས་བུ་ཡིན་ན། དེའི་རྒྱུ་གང་ཡོད་སྙམ་ན། བྱང་སེམས་
ཚོགས་སྦྱོར་བ་དང༌། ས་བཅུའི་རྗེས་ཐོབ་པའི་རྒྱུད་ལ་ཡོད་པའི་བསོད་ནམས་ཀྱི་
ཚོགས་ཐམས་ཅད་དེའི་རྒྱུར་གྱུར་པའི་ཟག་བཅས་དགེ་བའི་ལས་ཡིན་གསུངས། དེ་
360



ཉིན་ཉེར་དྲུག་པ།
ལྟ་བུའི་སྡུག་བདེན་སྤོང་བ་ལ་མ་རིག་པ་དང་སྲེད་པ་རྩ་བ་ནས་སྤོང་དགོས་པར་
མཐོང་ནས་ཐར་པ་སྒྲུབ་པར་བྱའོ་སྙམ་པའི་དམ་བཅའ་ཅན་གྱི་བློ་དེ་འགོག་པ་མངོན་
དུ་བྱ་བའི་བློ་ཡིན་པས་དེའི་ཕྱིར་དུ་ལམ་བསླབ་གསུམ་སྤྱི་དང་ཁྱད་པར་ཚུལ་ཁྲིམས།
དེའི་ནང་ནས་ཀྱང་ཐར་པ་ཐོབ་པ་ལ་མཆོག་ཏུ་བསྔགས་པའི་དགེ་སློང་གི་ཚུལ་ཁྲིམས་
ལེགས་པར་བསྲུང་ཞིང༌། དེ་དག་ཀྱང་སེམས་ཅན་ཀྱི་དོན་དུ་འཁོར་བར་སྐྱེ་བའི་
རྒྱུར་བསྒྱུར་ཏེ། པདྨ་འདམ་ལས་སྐྱེས་ཀྱང་འདམ་གྱི་དྲི་མས་མ་གོས་པ་ལྟར། སྲིད་
པར་གནས་ཀྱང་སྲིད་པའི་སྐྱོན་གྱིས་མ་གོས་པར་བྱེད་དགོས་གསུངས། དེ་ཡང་སྔོན་
བྱུང་སྟོན་པའི་རྣམ་ཐར་རྗེས་འཇུག་གདུལ་བྱའི་ཉམས་ལེན་ཡིན་པས། བདག་ཅག་
གི་སྟོན་པ་སངས་རྒྱས་ཤཱཀྱ་ཐུབ་པ་དེ་ཉིད་ཀྱང་། ཡབ་རྒྱལ་པོ་ཟས་གཙང་དང་།
ཡུམ་སྒྱུ་མ་ལྷ་མཛེས་ཀྱི་སྲས་སུ་སྐུ་འཁྲུངས། སྐུ་གཞོན་ནུའི་དུས་ནས་ཡི་གེ་དང༌།
རྩིས་སོགས་རིག་པའི་གནས་ལ་གསན་སྦྱོང་མཛད་ནས་མཁས་པར་གྱུར་པའི་ཚུལ་
བསྟན། གྲགས་འཛིན་མ་དང་། ས་འཚོ་མ་ལ་སོགས་བའི་བཙུན་མོ་མང་པོ་བཞེས་
ཏེ་རྒྱལ་སྲིད་ཆོས་བཞིན་དུ་བསྐྱངས། དགུང་ལོ་ཉི་ཤུ་རྩ་དགུ་ལ་ཕེབས་དུས་སྐབས་
ཤིག་ཕོ་བྲང་གི་ཤར་ཕྱོགས་སུ་སྐྱོ་གསེང་ལ་བྱོན་པས། དེ་ན་མི་རྒས་པོ་འཁར་བ་ལ་
བརྟེན་པ་ཉམ་ཐག་པ་ཞིག་གཟིགས་པ་ན། འདུན་པ་ལ་གང་ཡིན་འདྲི་བའི་ཚུལ་
མཛད་ཅིང་འདུན་པས་རྒྱུ་མཚན་ཞུས་པར་བརྟེན་ནང་དུ་བྱོན། དེ་བཞིན་དུ་ལྷོ་
སྒོར་བྱོན་པས་ནད་པ་ཉམ་ཐག་པ་དང་། ནུབ་སྒོར་བྱོན་པས་ཤི་བ་གཟིགས་ཏེ་འདྲི་
བའི་ཚུལ་སོགས་སྔར་བཞིན་མཛད་དེ་ནང་དུ་བྱོན། བྱང་སྒོར་བྱོན་པས་སྤྲུལ་པའི་
དགེ་སློང་ཡིད་དུ་འོང་བ་ཞིག་གཟིགས་ཏེ་དྲིས་ལན་སོགས་སྔར་བཞིན་མཛད་པའི་
རྐྱེན་གྱིས་ཐུགས་འབྱུང་བའི་ཚུལ་མཛད་ནས་རྒྱལ་པོས་ཕོ་བྲང་གི་མཐའ་ཐམས་ཅད་
སྲུང་མའི་ཚོགས་ཀྱིས་བསྐོར་དུ་བཅུག་ཀྱང་མཚན་མོ་ཞིག་རྟ་རྔོག་ལྡན་ལ་ཆིབས་ཏེ་
བྱོན། མཆོད་རྟེན་རྣམ་དག་གི་དྲུང་དུ་ཉིད་ཀྱི་དབུ་སྐྲ་ཉིད་ཀྱིས་བཅད་དེ་རབ་ཏུ་
361



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བྱུང༌། ཆུ་བོ་ནི་རཉྫ་ནའི་འགྲམ་དུ་ལོ་དྲུག་དཀའ་བ་སྤྱད། བདུད་དམག་བྱེ་བ་དུང་
ཕྱུར་བྱམས་པའི་ཏིང་ངེ་འཛིན་གྱི་སྒོ་ནས་བརྟུལ་ཏེ་མངོན་པར་རྫོགས་པར་སངས་
རྒྱས་པའི་ཚུལ་བསྟན་པ་ཡིན་པས་རང་ཅག་གིས་ཀྱང་རིག་པའི་གནས་ཐམས་ཅད་ལ་
ཞུན་ཐར་བཅད་ནས་སློབ་སྦྱོང་མཐར་ཕྱིན་པ་བྱེད་དགོས་ཤིང་། དེ་ཡང་འཆལ་
པོར་མ་སོང་བར་རྟག་ཏུ་ངེས་འབྱུང་གི་ཚུལ་ཁྲིམས་རྣམ་པར་དག་པ་བསྲུང་བ་ལག་
ལེན་གྱི་གཙོ་པོར་འདེབས་དགོས། དེ་རྣམས་ལ་ཡང་སྐྱིད་ཆོས་སུ་མ་སོང་བར་མ་
མཐའ་ལོ་དྲུག་ཙམ་ཞིག་དཀའ་སྤྱད་ཆེན་པོ་མ་བྱས་ན་གང་ཡང་མི་ཡོང་བས་ངེས་
པར་བྱེད་དགོས། དེ་ལྟར་བྱས་པས་རྟོགས་པ་ཅུང་ཟད་སྐྱེ་རན་པ་ན་བདུད་ཀྱི་བར་
ཆད་མི་དྲན་དགུ་དྲན་སྣ་ཚོགས་འབྱུང་བས་དེའི་ཚེ་འདི་ནི་དགྲ་བཅོམ་རྣམས་ཀྱང་
མཐོང་ཆོས་བདེར་གནས་ལས་ཉམས་བྱེད་ཡིན་ན་ཁོ་བོ་ལ་ལྟ་ཅི་སྨོས་སྙམ་ནས་གཉེན་
པོ་སྟོབས་བསྐྱེད་དེ་ཚོགས་བསག་སྒྲིབ་སྦྱངས་སོགས་དགེ་སྦྱོར་ལ་སྔར་ལས་ཀྱང་ལྷག་
པའི་བརྩོན་འགྲུས་བྱེད་དགོས། ནང་གི་བར་ཆད་མི་དྲན་དགུ་དྲན་འབྱུང་བ་ཙམ་
མ་ཟད། ཕྱི་རོལ་ནས་ཀྱང་འགའ་ཞིག་ལ་ བསྟོད་ ར་ སྣ་ཚོགས་གཏོང་བ་དང༌།
འགའ་ཞིག་ལ་སྨད་ར་སྣ་ཚོགས་གཏོང་བ་སོགས་ཀྱི་བར་ཆད་འབྱུང་ སྟེ། སྔོན་
འཕན་ཡུལ་དུ་བུད་མེད་གཅིག་ལ་བུ་སྐྱེས་ཚད་མགོ་མ་ཐོན་པ་ལ་རྩིས་བྱས་པས་དགེ་
བཤེས་ཆེན་པོ་གཅིག་གི་བུ་ཡིན་བྱས་ན་གསོས་ཟེར་བ་བབས་པས། སྐབས་ཤིག་ཏུ་
བུ་ཞིག་སྐྱེས་པ་དགེ་བཤེས་གླང་རི་ཐང་པ་བཀའ་ཆོས་གནང་སར་ཁྱེར་ཡོང་ནས་སྐུ་
པང་དུ་བཞག་སྟེ་ཁྱོད་རང་གི་བུ་འདིར་ཡོད་དོ་བྱས་པས་དགེ་བཤེས་གང་ཡང་མི་
གསུང་བར་བཀའ་ཆོས་གྲོལ་ནས་ཉེ་གནས་ལ་ཡག་པོ་གསོས་ཤིག་གསུངས། གསོས་
པས་སླར་རྒན་ལོངས་དུས་མ་དེས་དགེ་བཤེས་ལ་འབུལ་བ་མང་པོ་ཕུལ་ནས་རྒྱུ་མཚན་
ཞུས་ཏེ་བཤགས་པ་ཕུལ་ནས་བུ་ཕར་གསོལ་རས་ཞུས་པ་རེད། དགེ་བཤེས་ནི་སྔར་
ནག་ཁག་བཞག་པ་ལ་ཐུགས་མི་དགའ་བ་དང་། རྗེས་སོར་བཤགས་པ་དང་འབུལ་
362



ཉིན་ཉེར་དྲུག་པ།
བ་ཕུལ་བ་ལ་མཉེས་ཚོར་གཉིས་ཀ་མ་བྱུང་བ་རེད། དེ་བཞིན་དུ་རང་རེ་ལ་ཡང་
བསྟོད་སྨད་གང་བྱུང་ཀྱང་དགའ་མི་དགའི་རྣམ་རྟོག་མེད་པར་སྣང་མེད་བྱས་ནས་
སྡོད་དགོས། དེ་ལྟར་བྱས་ན་ཕྱི་ནང་གི་བར་ཆད་གང་གིས་ཀྱང་མི་ཚུགས་པར་
རྟོགས་པའི་ཀློང་རྡོལ་བར་འགྱུར་བ་ཡིན། གོང་དུ་ཞུས་པའི་སངས་རྒྱས་ཀྱི་རྣམ་
ཐར་སོགས་རྒྱས་པར་བྱུང་བ་བཅས་གལ་ཆེ་བས་མདོར་ན་སྐྱེས་བུ་འབྲིང་གི་ལམ་ལ་
སློབ་ པ་ རྣམས་ ཀྱིས་ མདོ་ སྡེ་ རྒྱ་ ཆེར་ རོལ་ བ་ངེས་ པར་ བལྟ་ དགོས་ ཞེས་ གསུང་
ངོ་། ། །
363



ཉིན་ཉེར་བདུན་པ།
རྗེ་རིན་པོ་ཆེས། ལན་ཅིག་རྙེད་པའི་དལ་བའི་རྟེན་བཟང་འདི། ། ཤིན་ཏུ་
རྙེད་དཀའ་དོན་ཆེར་ཤེས་གྱུར་ནས། ། ཉིན་མཚན་ཀུན་ཏུ་སྙིང་པོ་ལེན་པའི་བློ། །
རྒྱུན་ཆད་མེད་པར་སྐྱེ་བར་བྱིན་གྱིས་བརློབ། ། ཅེས་པའི་ལུང་འདྲེན་པ་གནང་ནས།
དེ་ཡང་དགེ་བཤེས་པོ་ཏོ་བས། ཤི་བ་དང་ན་བ་སོགས་ང་རང་ཚོ་ལ་མི་འོས་པ་ཞིག་
བློ་བུར་དུ་བྱུང་བ་མིན། ན་བར་འོས་པ་ཞིག་ན་བ་ཡིན། ཤི་བར་འོས་པ་ཞིག་ཤི་བ་
ཡིན། ཞེས་གསུངས་པ་ལྟར། རང་ཅག་ལ་ནད་ན་ཚ་བྱུང་ཀྱང་ང་སྔར་འདིའི་རྒྱུ་
བསགས་པས་ད་རེས་ངེས་པར་ན་འོས་ཡིན་སྙམ་དུ་བསམས་དགོས། བཤེས་སྤྲིངས་
ལས་ཀྱང༌། འཁོར་བ་དེ་འདྲ་ལགས་པས་ལྷ་མི་དང་། ། དམྱལ་བ་ཡི་དྭགས་དུད་
འགྲོ་རྣམས་དག་ཏུ། ། སྐྱེ་བ་བཟང་པོ་མ་ལགས་སྐྱེ་བ་ནི། ། གནོད་པ་དུ་མའི་སྣོད་
གྱུར་ལགས་མཁྱེན་མཛོད། ། ཅེས་སློབ་དཔོན་ཀླུ་སྒྲུབ་ཀྱིས་ཁོང་རང་གི་སྙིང་དང་
འདྲ་བའི་རྒྱལ་པོ་བདེ་སྤྱོད་པ
པ་བཟང་པོ་ལ་གདམས་པ་མཛད་པ་ལྟར། རང་ཅག་གིས་
ཀྱང་འཁོར་བ་འདིར་སྐྱེས་ཕྱིན་མཐོ་དམན་གང་དུ་སྐྱེས་ཀྱང་སྡུག་བསྔལ་དང་གནོད་
པ་དུ་མའི་སྒོའམ་འབྱུང་གནས་སུ་གྱུར་ཚུལ་བསམས་ནས་ཚུལ་ཁྲིམས་བསྲུང་བ་ལ་
འབད་དགོས། དེ་ཡང་དཔེར་ན། རྐྱལ་པ་བཟུང་སྟེ་ཆུ་ནང་དུ་འགྲོ་བ་ཞིག་ལ་སྲིན་
བུ་ཞིག་གིས་ངེད་ཀྱི་བྱ་དགའ་ཆེན་པོ་སྟེར་བས་རྐྱལ་བ་འདི་ང་ལ་བྱིན་ཅིག་བྱས་ན་
དེས་རྐྱལ་བ་བྱིན་ཕོད་དམ། དེ་བཞིན་དུ་ཕྱེད་ཁ་བྱིན་ཅིག དེ་མིན་ན་སུམ་ཆ་
གཅིག་བྱིན་ཅིག དེ་མིན་ཀྱང་ལྷེབ་ཙམ་ཞིག་བྱིན་ཅིག ཅེས་ཀྱང་མི་སྟེར་ན་རྐྱལ་
བ་དེ་ལ་ཁབ་ཞིག་བཙུགས་ཆོག་པ་དགོས་ཟེར་ན་བྱ་དགའ་ལ་མི་བལྟ་བར་རྐྱལ་པ་དེ་
ལ་སྐྱོན་ཕྲ་མོ་ཙམ་ཡང་མ་ཤོར་བ་བྱས་ཏེ་སྲོག་ལྟར་གཅེས་པར་བསྲུང་དགོས། དེའི་
364



ཉིན་ཉེར་བདུན་པ།
རྒྱུ་མཚན་དེ་ནས་སྟེར་རྒྱུ་ཕར་བཞག་དེ་ལ་ཁབ་ཞིག་བཙུགས་ན་ཡང་དེའི་ནང་ནས་
ཆུ་འཛུལ་ཏེ་རྐྱལ་བ་བྱིང་ནས་སྲོག་དང་འབྲལ་བར་བྱེད། དེ་བཞིན་དུ་རྐྱལ་པ་ཚང་
མ་བྱིན་པའི་ཚོད་ཀྱི་ཕམ་པ་དང༌། ཕྱེད་ཁ་བྱིན་པའི་ཚོད་ཀྱི་ལྷག་མ། སུམ་ཆ་བྱིན་
པའི་ཚོད་ཀྱི་ལྟུང་བྱེད། ལྷེབ་ཙམ་བྱིན་པའི་ཆོད་ཀྱི་སོར་བཤགས། ཁབ་བཙུགས་
པའི་ཚོད་ཀྱི་ཉེས་བྱས་གང་བྱུང་ཀྱང་ཚུལ་ཁྲིམས་ཀྱི་རྐྱལ་པ་རལ་ཏེ་ཉེས་སྤྱོད་ཀྱི་
འདམ་དུ་བྱིང་ནས་ཐར་པའི་སྲོག་དང་འབྲལ་བར་འགྱུར་བས་ཉེས་བྱས་ཕྲ་མོ་ཚུན་
ཆད་ཀྱིས་མ་གོས་པའི་ཚུལ་ཁྲིམས་གཙང་སིང་ངེ་བ་སྲོག་ལྟར་གཅེས་པར་སྲུངས་
དགོས་ཞེས་གསུང་པར་མཛད་དོ།། ། །
ཡི་
བ་ལ་
365



ཉིན་ཉེར་བརྒྱད་པ།
སློབ་དཔོན་ཆེན་པོ་ཙནྡྲ་གོ་མིས། མི་ཉིད་ཤིན་ཏུ་རྙེད་དཀའ་དེ་ནི་རྙེད་གྱུར་
ནས། ། དོན་དུ་བརྣག་པ་གང་ཡིན་དེ་ནི་བསྟུན་ཏེ་སྒྲུབས། ། ཞེས་པའི་ལུང་འདྲེན་
དང་འབྲེལ་བའི་སྔོན་འགྲོའི་གསུང་བཤད་སྤྱི་དང༌། དོན་དུ་བརྣག་པ་ནི་རང་གི་
འདོད་བྱའི་དོན་ཏེ་དེ་ཡང་རྫོགས་པའི་བྱང་ཆུབ་ཡིན། སྐྱེས་བུ་འབྲིང་གི་ལོག་རྟོག་
སེལ་བའི་སྐབས་འདིར་ཧ་ཤང་གི་ལུགས་ལྟར་རྟོག་པ་ཐམས་ཅད་མཚན་འཛིན་ཡིན་
ཟེར་ནས་སོ་སོར་རྟོགས་པའི་ཤེས་རབ་ལ་གནོད་པ་ཆེན་པོ་བྱས་ཏེ་བསྣུབ་པར་བྱེད་
པ་རྣམས་རྗེ་རིན་པོ་ཆེས་དཀའ་བ་བརྒྱ་ཕྲག་དུ་མའི་སྒོ་ནས་འགོག་པར་མཛད་པ་
ཡིན་གསུངས་ནས་ཁ་སང་གི་སྐྱར་བཤད་མདོར་བསྡུས་མཛད། ཡང་རྣམ་འགྲེལ་
ལས། སྡུག་བསྔལ་འཁོར་བ་ཅན་ཕུང་པོ། ། ཞེས་གསུངས་པ་ལྟར་འཁོར་བ་འ
་འདི་
སྡུག་བསྔལ་ཅན་ཡིན་ཞིང་། ཟག་བཅས་ཉེར་ལེན་གྱི་ཕུང་པོ་འདི་ཡང་སྡུག་བསྔལ་
དུ་མ་སྤུངས་པའི་ཕུང་པོ་ཡིན་པས་ཕུང་པོ་ཞེས་བརྗོད་པ་ཡིན་གསུངས། དེ་ལྟར་
སྡུག་བསྔལ་སྒོམ་པའི་མཐར་ལས་སུ་བྱ་བ་ནི་མཛོད་ལས། གསུམ་གྱིས་ཚུལ་བསྟན་
ཐ་མའི་ལས། ། ཞེས་གསུངས་ཏེ། ཆོས་གོས་དང་བསོད་སྙོམས་དང་གནས་མལ་
ངན་ངོན་ཙམ་གྱིས་ཆོག་ཤེས་པ་འཕགས་པའི་རིགས་གསུམ་དང་། སྤོང་བ་དང་
སྒོམ་པ་ལ་དགའ་བ་འཕགས་པའི་རིགས་གཅིག་སྟེ་བཞི་གསུངས་པ་ལས། དང་པོ་
གསུམ་ནི་ཕྱི་མའི་ཡན་ལག་ཡིན་ལ། ཕྱི་མ་འདིའི་དོན་ཉོན་མོངས་སྤོང་བ་དང་ལམ་
སྒོམ་པ་ལ་དགའ་བ་སྟེ། དེ་ཡང་རང་གི་ཚེ་སྲོག་རྩྭ་རྩེའི་ཟིལ་པ་ལྟར་མི་བརྟན་ཞིང་
རྐྱེན་ཕྲ་མོས་ཀྱང་འཇིག་པར་འགྱུར་བའི་ངང་ཚུལ་དང་། དུས་བཞིའི་འགྱུར་ལྡོག་
དང་། ཉི་ཟླའི་འཆར་ནུབ་སོགས་ལ་བལྟས་ནས་ཀྱང་འཆི་བ་མི་རྟག་པ་སྒོམ་ན་སྤོང་
366



ཉིན་ཉེར་བརྒྱད་པ།
བ་དང་སྒོམ་པ་ལ་དགའ་བ་འབྱུང་བ་ཡིན། དེ་དག་ཐམས་ཅད་སྐྱེས་བུ་འབྲིང་གི་
ལམ་མཐར་ཐུག་པ་ སྟོང་ཉིད་ཀྱི་དོན་རྟོགས་པའི་ཡན་ལག་ཙམ་ཡིན་ཏེ། རྣམ་
འགྲེལ་ལས། སྟོང་ཉིད་ལྟ་བས་གྲོལ་འགྱུར་གྱི། ། སྒོམ་པ་ལྷག་མ་དེ་དོན་ཡིན། །
ཞེས་གསུངས་པ་ཡིན་གསུངས། ཡང་སྲིད་པ་འདི་ལ་གཉེན་པོ་ལེགས་པར་བསྟེན་ན་
རྒྱུ་མེད་པས་འཁོར་བར་སྐྱེ་བར་མི་འགྱུར་ཏེ། རྣམ་འགྲེལ་ལས། སྲིད་པའི་སྲེད་ལ་
རྣམ་བརྒལ་བས། ། ལས་གཞན་འཕེན་ནུས་མ་ཡིན་ཏེ། ། ལྷན་ཅིག་བྱེད་པ་ཟད་
ཕྱིར་རོ་ཞེས་གསུང་
ངས་པ་ཡིན་གསུངས། ཡང་སྐབས་འདིར་སྡུག་བསྔལ་བདེན་པའི་
སྟེང་གི་ཁྱད་ཆོས་མི་རྟག་སྡུག་བསྔལ་སྟོང་བདག་མེད་བཞི་སྒོམ་དགོས་ལ། དེའི་
དང་པོ་མི་རྟག་པ་བསྒོམ་པས་མི་འབྲལ་བ་ལ་སྲེད་པ་ལྡོག་པ་དང་། གཉིས་པ་སྡུག་
བསྔལ་བསྒོམ་པས་ངོ་བོ་ལ་སྲེད་པ་ལྡོག་པར་གསུངས་པས། ཉིན་མཚན་ཀུན་ཏུ་དེ་
དག་བསྒོམ་ པ་ ལ་ འབད་དགོས། ཉོན་མོངས་སྐྱེ་བའི་རྒྱུ་ལ་ ཡང་བྱང་ ས་ དང༌།
མངོན་པ་མཛོད་གཉིས་ནས་དྲུག་རེ་གསུངས་འདུག་གསུང་། སྔོན་ཨ་མེས་ཐར་པའི་
རྒྱལ་མཚན་ཁམ་ཞེན་ཆེ་བས་བོད་ལ་ཐུགས་མ་མགུ་བར་ཨ་བོད་ཀྱི་མཐའ་གསུངས་
པས། འབྲོམ་རིན་པོ་ཆེས། ཨ་མེས་ཁྱོད་བོད་ཀྱི་མཐའ་ལ་མ་ལྟ། རང་གི་མཐའ་
ལ་ལྟོས། མི་མ་གཏུབ་པ་ལ་མ་ལྟ། རང་མ་གཏུབ་པ་ལ་ལྟོས་ཞེས་གདམས་ངག་
བཀའ་བཀྱོན་གྱི་ཚུལ་དུ་གནང་བ་རེད། དེ་བཞིན་དུ་རང་རེ་དགོན་པར་གནས་
ཀྱང་རང་གི་མཐའ་ལ་མ་བལྟས་པར་གཞན་གྱི་མཐའ་ལ་བལྟས་ཏེ། སྐྱེས་བུ་དམ་པ་
གཞན་དོན་གྱི་འཕྲིན་ལས་རྒྱ་ཆེ་བ་རྣམས་ལ་ཡང་རྣམ་གཡེང་ཅན་ནོ་ཞེས་སྐུར་པ་
འདེབས་པ་དེ་འདྲ་ནི་རྣམ་པ་ཀུན་ཏུ་མི་རུང་ཞིང༌། ཁོང་རྣམས་ཀྱིས་དེ་ལྟར་མཛད་
པ་རྟགས་སུ་བཀོད་ནས་རང་ཉིད་ཀྱིས་དེ་ལྟར་བྱེད་པ་ཡང་མི་རུང་སྟེ། ཁོང་རྣམས་
བྱ་འདབ་གཤོག་རྒྱས་པ་ལྟ་བུ་ཡིན། རང་ཅག་བྱེ་ཕྲུག་ཁ་དམར་ལྟ་བུ་ཡིན་པས་བྱེ་
ཕྱུག་ཁ་དམར་གྱིས་བྱ་འདབ་གཤོག་རྒྱས་པའི་ལད་མོ་བྱས་ན་ཤི་བ་ལས་འོས་མེད་པ་
367



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ལྟ་བུ་ཡིན། དེའི་ཕྱིར་འདུ་འཛི་ སྤངས་ནས་དབེན་པ་བསྟེན་དགོས། དེ་ཡང་སྤྱན་
སྔ་ནས་བརྒྱུད་པའི་བཀའ་གདམས་ལམ་རིམ་ཞིག་ཏུ་ཆོས་བྱེད་པ་ལ་འདུ་འཛི་དང་
གཡེང་བ་ལ་དགའ་བ་གེགས་ཡིན་པས། དེའི་གཉེན་པོར་དགོན་པ་ལ་གནས་པ་
སྲོག་གི་ཕྱིར་ཡང་མི་གཏོང་ཞེས་པ་དང༌། ཐབས་ལ་མི་མཁས་པ་གེགས་ཡིན་པས་
དེའི་གཉེན་པོར་ཐབས་ལ་མཁས་པའི་དགེ་བའི་བཤེས་གཉེན་སྲོག་གི་ཕྱིར་ཡང་མི་
གཏོང་བ་དང༌། འདོད་པའི་ཡུལ་ལ་མངོན་དུ་ཕྱོགས་པ་གེགས་ཡིན་པས་དེའི་
གཉེན་པོར་འདོད་པའི་ཉེས་དམིགས་སྒོམ་པ་སྲོག་གི་ཕྱིར་ཡང་མི་གཏོང་བ་དང་།
སེམས་ཅན་ལ་སེམས་མངོན་དུ་མ་གྱུར་བ་གེགས་ཡིན་པས་དེའི་གཉེན་པོར་བཟོད་པ་
དང་ངེས་པ་ལ་གནས་པ་སྲོག་གི་ཕྱིར་ཡང་མི་གཏོང་བ་དང་བཞི་གསུངས་འདུག་
གསུང༌། ད་གིན་ཞུས་པའི་བྱང་ས་ནས་བཤད་པའི་ཉོན་མོངས་སྐྱེ་བའི་རྒྱུ་དྲུག་གི་
དང་པོ་ནི། སྐྱེས་བུ་དམ་པ་མ་ཡིན་པའི་གྲོགས་ངན་པ་ལ་བསྟེན་ཅིང་དེ་དང་གཏམ་
ལབ་གཏོང་བ་དང༌། ཟ་རེས་འཐུང་རེས་བྱེད་པ་སོགས་ལ་བརྟེན་ནས་ཉོན་མོངས་
སྐྱེ་བས་དེ་ལྟར་མི་བྱེད། རྒྱུ་གཉིས་པ་ནི་ལེགས་པར་བཤད་པ་མ་ཡིན་པའི་ཉེས་པར་
བཤད་པ་སྟེ། འདི་ནི་བསྟན་པ་ཉམས་པའི་རྒྱུ་ཆེ་ཤོས་ཀྱང་ཡིན་པས་འདི་གཟབ་
ནས་སྤང་དགོས། རྒྱུ་གསུམ་པ་ནི་ཉོན་མོངས་སྐྱེས་པའི་ཚེ་དེ་ལ་གཉེན་པོ་མ་བསྟན་
པར་གོམས་པར་བྱས་ན་ད་དུང་ཉོན་མོངས་སྐྱེ་བས་དེ་ལྟར་མི་བྱེད། རྒྱུ་བཞི་པ་ནི་
ཚུལ་མིན་ཡིད་ལ་བྱེད་པ་སྟེ་དེ་ཡང་མི་བྱེད། དེ་དག་གི་ནང་ནས་ཀྱང་ཕྱི་མ་འདི་
གཉིས་ལ་དགྲར་བལྟས་ནས་དམིགས་ཡུལ་ལ་འབྱོལ་དགོས། གཉེན་པོ་བསྟེན་པའི་
ཚོད་ཀྱང་བླ་མ་བྱམས་པས། གཉེན་པོ་བསྟེན་པའི་བློ་ཚོད་དེ་ཡང་འཕྲང་དམ་པོ་ལ་
དགྲ་གདུག་པ་ཅན་དང་འཕྲད་ཡོང་སྙམ་དུ་ཟོན་བྱེད་པ་དང་། ཡང་ན་དགྲ་གདུག་
པ་ཅན་དེ་རང་ཉིད་ཀྱིས་འདུལ་སྙམ་ནས་འཕྲང་སྒུག་བྱེད་པ་ལྟ་བུ་དགོས་གསུངས་
ཀྱང་དེ་ནི་མི་བསོད་ནམས་ཅན་གྱིས་མ་གཏོགས་གཞན་གྱིས་མི་བྱེད། དེ་འདྲ་བྱུང་
368



ཉིན་ཉེར་བརྒྱད་པ།
ན་ལག་ལེན་གཏིང་ཟབ་པ་ཡིན། གོང་དུ་ཞུས་པའི་དབེན་པ་དེ་ཡང་མདོ་སྡུད་པ་
ལས། གང་ཞིག་དཔག་ཚད་ལྔ་བརྒྱ་ཡོད་པའི་རི་ཡི་སུལ། ། སྦྲུལ་གྱིས་གང་བ་ལོ་
མང་བྱེ་བར་གནས་བྱེད་ཀྱང༌། དབེན་པ་འདི་མི་ཤེས་པའི་བྱང་ཆུབ་སེམས་དཔའ་
དེ། ། ལྷག་པའི་ང་རྒྱལ་རྙེད་ནས་འདྲེ་བར་གནས་པ་ཡིན། ། ཞེས་གསུངས་པ་ལྟར་
སེམས་རྣམ་རྟོག་ལས་དབེན་པ་འདི་མ་ཤེས་ན་ལུས་ཇི་ཙམ་དབེན་ཀྱང་གང་ཡང་མི་
ཡོང་བས། དགོན་པ་དང་མི་འབྲལ་བ་དང༌། གྲོགས་ངན་པ་དང་འབྲལ་བར་བྱེད་
པ་སོགས་ངེས་པར་བྱ་དགོས། ཉོན་མོངས་ལ་གཉེན་པོ་མ་བསྟེན་ན་ལུས་དབེན་
པར་གནས་པ་ཙམ་གྱིས་ཕོ་མི་སྐྱེས་ཏེ། སྔོན་དགེ་སློང་ཞིག་ཡུལ་ལ་བརྟེན་ནས་ཉོན་
མོངས་སྐྱེས་པས་དེའི་རྣམ་སྨིན་ལ་འཇིགས་ཏེ་དབེན་པར་གནས་ཀྱང་ཉོན་མོངས་ལ་
གཉེན་པོ་མ་བསྟེན་པས་སུམ་ཅུ་རྩ་གསུམ་དུ་སྐྱེས་ཏེ་ལྷའི་བུ་མོ་རྣམས་ལ་ཆུང་མ་
སོགས་ཉོན་མོངས་སྔར་ལས་ཀྱང་ལྷག་པ་སྐྱེས་པས་ངན་སོང་དུ་སྐྱེས་པ་ཡིན་འདུག
སེམས་དབེན་པ་བསྟེན་ཚུལ་ཡང་། ཚེ་འདིའི་རྣམ་རྟོག་ལས་དབེན་པ་བྱུང་ན་སྐྱེས་
བུ་ཆུང་ངུའི་སེམས་དབེན་དང་འཁོར་བའི་རྣམ་རྟོག་ལས་དབེན་པ་བྱུང་ན་སྐྱེས་བུ་
འབྲིང་གི་སེམས་དབེན་དང་། ཐེག་པ་དམན་པའི་བློ་ཉན་རང་གི་བྱང་ཆུབ་ཡིད་ལ་
བྱེད་པ་ལས་དབེན་པ་བྱུང་ན་སྐྱེས་བུ་ཆེན་པོའི་སེམས་དབེན་ཡིན་ཏེ། སྡུད་པ་ལས།
ཐེག་པ་གཉིས་ཀྱི་སེམས་བྲལ་བྱང་ཆུབ་མཆོག་ངེས་ན། ། འདི་ནི་འགྲོ་དོན་ཞུགས་པ་
རྣམས་ཀྱི་དབེན་པ་སྟེ། ། ཞེས་གསུངས་པ་དང་། གཞན་ཡང་དགེ་བཤེས་པོ་ཏོ་
བས། ད་ལྟ་ཐོས་པ་ལ་སྒང་སྒོམ་ཤཱཀྱ་ཡོན་ཏན། སྒང་སྒོམ་དབང་ཕྱུག་རྒྱལ་མཚན།
ལི་སྒོམ་གཞོན་ནུ་གྲགས་གསུམ་ཡོད་པའི་ནང་ནས། སྒང་ཤཱཀྱ་ཡོན་ཏན་པས་སྙིང་
རྗེས་བོང་བུ་འཚོ་བ་འདི་འདམ་ཞེས་གསུངས་པ་དང་། འབྲོམ་སྟོན་པས་སྐུ་མཆེད་
བཞིའི་སར་དགེ་ཚུལ་ཞིག་བལྟ་བར་བཏང་ནས་པོ་ཏོ་བ་ཅི་བྱེད་ཅིང་འདུག་གསུང་
པར་ཁོང་གསུང་རབ་མང་པོ་གཟིགས་ནས་གྲྭ་པ་མང་པོ་ལ་ཆོས་གསུང་གིན་འདུག་
369



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཞུས་པས་དེ་ཡང་གཅིག་ཡིན་གསུང༌། སྤྱན་སྔ་བ་གང་བྱེད་ཀྱི་འདུག་གསུང་བར་
ཁོང་སྐུ་འདྲ་དང་ཚྭ་ཚྭ་རང་པར་གིན་འདུག་ཞུས་པས་དེ་ཡང་གཅིག་ཡིན་གསུང་།
ཕུ་ཆུང་བ་གང་བྱེད་ཅིང་འདུག་གསུང་བར་ཁོང་མི་དང་མི་འཕྲད་པར་ལུང་སྟོང་ཤ་
སྟག་ཏུ་བཞུགས་ནས་སྒོམ་མཛད་ཀྱི་འདུག་ཞུས་པས་དེ་ཡང་གཅིག་ཡིན་གསུང་།
འོ་ན་ཁམ་པ་ལུང་པ་གང་བྱེད་ཀྱི་འདུག་གསུང་པར་ཁོ་དབུ་གཏུམས་ནས་བཤུམ་གྱིན་
རང་བཞུགས་འདུག་ཞུས་པས། འབྲོམ་རིན་པོ་ཆེས་ཕྱག་ཐལ་མོ་སྦྱར་ནས་ཆོས་བྱ་
བ་དེ་ཁོང་གི་བྱས་པ་ཡིན་པར་འདུག་གསུངས། དེ་ནི་ཁོང་གི་བྱམས་སྙིང་རྗེ་སྒོམ་
པས་སེམས་ ཅན་གྱི་སྡུག་བསྔལ་ཐུགས་ཀྱིས་མ་བཟོད་པར་སྤྱན་ཆབ་ཕྱུང་བ་ཡིན་
འདུག ཁོང་རྟེན་དགེ་བསྙེན་ཡིན་ཀྱང་ཐུགས་རྒྱུད་གཞན་དང་མི་འདྲ་བས་འབྲོམ་
གྱི་སློབ་མ་སྐུ་མཆེད་གསུམ་གྱི་སྟེང་དུ་ཁོང་བསྣན་ནས་སྐུ་མཆེད་བཞིར་ཡང་བྱེད།
གདུལ་བྱ་འཕྲིན་ལས་ཆེ་བས་པོ་ཏོ་བའི་ཞལ་ནས། ཡུང་བའི་དགེ་བཤེས་སྒང་ཤཱཀྱ་
ཡོན་ཏན་གྱིས་ཆོས་བདེན་པར་བཟུང་ནས་སྐྱབས་སུ་མཆི་བྱས་པས་ད་ལྟ་ཡུང་པ་ལུང་
པ་ན་ཁོང་ལས་བདེ་སྐྱིད་སྙན་གསུམ་ཆེ་བ་མེད་གསུངས་པ་རེད། ཐུགས་རྒྱུད་བྱང་
སེམས་ཀྱིས་ཕྱུག་པའི་དབང་གིས་ཞལ་མཐོང་བ་ཙམ་གྱིས་སྣང་བ་འགྱུར་ནུས་པ་ཞིག་
ཡོད་པས་བྱང་པའི་མི་འདྲ་འཇལ་དུ་བྱུང་དུས་ཁྱེད་ཅག་གི་ཡུལ་ན་མི་རྒན་འདྲ་མེད་
དམ་གསུང་བ་ལ་མི་རྒན་ཏ་ཡོད་དེ། ཁྱེད་འདྲ་བ་མེད་ཞུས་པ་རེད། ཁོང་གི་བློ་
སྦྱོང་ཐུན་བརྒྱད་མ་མཛད་པ་ཡིན་གསུངས། ཡང་ངེས་འབྱུང་གིས་ཟིན་པའི་དགེ་བ་
ཐམས་ཅད་ཐར་པའི་རྒྱུར་དབང་མེད་དུ་འགྲོ་གསུངས། ཡང་འདུལ་བའི་ཉེས་པ་ཕྲ་
མོ་ཚུན་ཆད་ལ་འཛེམ་བག་མ་བྱས་ན་སྡུག་བསྔལ་ཆེན་པོ་ཡུན་རིང་མྱོང་སྟེ། སྔོན་
སངས་རྒྱས་འོད་སྲུང་གི་བསྟན་པ་ལ་དགེ་སློང་ཞིག་གི་ཁང་པའི་སྒོ་འགྲམ་དུ་ཤིང་
སྡོང་ཞིག་ཡོད་པ་དེ་ལ་དགེ་སློང་གི་གོས་ལོག་ཐོགས་ནས་ཤིན་ཏུ་གཟན་པར་བྱུང་བ་
ལ་གཅོད་བསམ་ཀྱང་སངས་རྒྱས་ཀྱི་བཅས་པ་དྲན་ནས་གཅོད་མ་ནུས། མཚམས་
370



ཉིན་ཉེར་བརྒྱད་པ།
ཤིག་ཁོང་ཁྲོ་ཟོས་ཏེ་དེ་ཙམ་ལ་ཉེས་པ་ཅི་ཡོད་སྙམ་ནས་བཅད་པའི་རྣམ་སྨིན་ལ་སྐྱེ་བ་
ཕྱི་མར་ཀླུ་ཞིག་ཏུ་སྐྱེས། དེའི་སྤྱི་གཙུག་ཏུ་ཤིང་ཨེ་ལའི་སྡོང་པོ་ཆེན་པོ་ཞིག་སྐྱེས་ནས་
ཤིང་དེ་རླུང་གིས་བསྐྱོད་པའི་དུས་ལུས་ཀྱི་ནང་ཡོངས་རྫོགས་དཀྲུགས་ནས་སྡུག་
བསྔལ་བཟོད་བླག་མེད་པ་མྱོང་སྟེ་བདག་ཅག་གི་སྟོན་པས་ཀྱང་བྱུང་བ་ལུང་སྟོན་པར་
མཛད་པ་ཡིན། ཡང་སློབ་དཔོན་ཟླ་གྲགས་ཀྱིས་བསྟན་བཅོས་བརྩམས་པས་ཤིན་ཏུ་
ལེགས་པ་ཞིག་བྱུང་བ་ལ་ཐུགས་མཉེས་དྲགས་ནས་རྒོད་བག་གི་རྣམ་པས་ལྡེ་མིག་ཞིག་
ལན་གསུམ་ཀླད་པ་ལ་སྐོར། ཕྱིས་དུས་གཅིག་ན་ང་ཚུལ་ཁྲིམས་དག་ན་ཤིང་སྐམ་
ཁྱོད་ལས་མེ་ཏོག་བཅུ་སྐྱེ་བར་ཤོག་གསུངས་པས་གཅིག་ཀྱང་མ་བྱུང་། དེར་ཚུལ་
ཁྲིམས་ལ་ཉེས་སྐྱོན་ཅི་བྱུང་བརྟགས་པས་སྔར་གྱི་དེ་དྲན་ནས་བཤགས་པ་མཛད་
བདེན་ཚིག་བརྗོད་པས་མེ་ཏོག་བཅུ་བྱུང་བ་ཡིན། ཡང་མདོ་མྱ་ངན་འདས་ཆེན་
ལས་རྒྱལ་བའི་དཔེ་གསུངས་པའི་དོན་ལམ་རིམ་མཚན་མར། གཅིག་གི་ཕྱེད་དང་
ཡན་ལག་དང༌། ཞེས་གསུངས་པའི་དོན་དང་གནད་གཅིག་པ་ཡིན་ཚུལ་ཁྲི་ཆེན་
ངག་དབང་སྙན་གྲགས་ཀྱིས་གསུང་ཞིང་འདིའི་ཚིག་འདི་དུས་འཁོར་གྱི་ཚིག་ཡིན་
འདྲ་ཞེས་ཁྲི་ཆེན་ངག་དབང་ཆོས་འཕེལ་གྱིས་གསུངས་པ་ཡིན་འདུག ད་ལམ་རང་
ཅག་རྣམས་རྒྱ་མཚོའི་རྐེད་པར་སླེབས་པའི་ཚོད་ཙམ་ཡིན་པས་ཕམ་ལྷག་སོགས་ལྟུང་
པ་རྣམས་ལ་འཛེམ་ཆ་གང་ཆེ་བྱེད་དགོས། ཚུལ་ཁྲིམས་འདི་མེད་ན་ཏིང་ངེ་འཛིན་
དང་ཤེས་རབ་ཀྱི་བསླབ་པ་གཉིས་ཤོག་བྱས་ཀྱང་སླེབ་མི་ཡོང་། འདི་ཡོད་ན་ཡོན་
ཏན་ཏིང་ངེ་འཛིན་དང་ཤེས་རབ་ཀྱི་བསླབ་པ་གཉིས་མ་ཡོང་བྱས་ཀྱང་སླེབ་ཡོང་།
དེའི་ཕྱིར་ལྟུང་བ་འབྱུང་བའི་སྒོ་བཞི་དགག་དགོས་ལ། དེའི་ཚུལ་ནི་མི་ཤེས་པ་ལྟུང་
པ་འབྱུང་བའི་སྒོ་དགག་པའི་ཕྱིར་སྡེ་སྣོད་ལ་ཐོས་བསམ་བྱེད་དགོས། བག་མེད་པ་
ལྟུང་བ་འབྱུང་བའི་སྒོ་དགག་པའི་ཕྱིར་བག་ཡོད་ལ་གནས་པར་བྱེད་དགོས། ཉོན་
མོངས་མང་བ་ལྟུང་བ་འབྱུང་བའི་སྒོ་དགག་པའི་ཕྱིར་ཉོན་མོངས་ལ་དགྲའི་མཐིལ་དུ་
371



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བཟུང་དགོས། དེ་ཡང་མངོན་རྟོགས་རྒྱན་ལས། གཉེན་པོ་ཆུང་ངུའི་ཆུང་ངུ་
ལ། ། ཞེས་གསུངས་པ་ལྟར། ཉོན་མོངས་པ་གང་ཧྲགས་པ་གཉེན་པོ་ཆུང་རིམ་
གྱིས་བསྟེན་ནས་འཐབ་དགོས། མ་གུས་པ་ལྟུང་བ་འབྱུང་བའི་སྒོ་དགག་པའི་ཕྱིར་
སངས་རྒྱས་ཀྱི་བཀའ་ནམ་ཡང་མི་བསླུ་བའི་ཚུལ་ལ་ཡིད་ཆེས་ཀྱི་དད་པ་རྙེད་པ་ཞིག་
ཡོང་བར་བྱེད་དགོས་གསུང་ངོ༌། ཁམས་གསུམ་འཁོར་བར་ཞེན་ལོག་སྒོམ་ཚུལ་
གྱི། ། གདམས་ངག་ཟབ་མོ་སྐྱེས་བུ་འབྲིང་གི་ཆོས། ། སྔོན་བསགས་བསོད་ནམས་
མཐུ་ཡིས་རྙེད་ན་ཡང༌། ། ད་དུང་འཁོར་བར་ཆགས་ཁྱོད་སྨྱོ་བར་ངེས། ། རྗེ་
བཙུན་བླ་མས་ཟབ་ཆོས་འདི་འདྲ་གནང༌། ། བདག་གི་སྤྱོད་པ་ད་དུང་སྔར་བཞིན་
གནས། ། འགལ་ཟླའི་ཕུང་པོ་འདི་འདྲ་གཟིགས་གྱུར་ན། ། ཤེས་ལྡན་མཐའ་
ཐའ་དག་
ཐུགས་ཞེ་མི་ཁྲེལ་ལམ། ། ལམ་བཟང་སྐྱེས་བུ་འབྲིང་གི་གདམས་པ་མཆོག ། རི་
མོར་བགྱིས་པའི་དགེ་བ་ཅི་ཡོད་དེས། ། བདག་དང་མ་རྒན་སེམས་ཅན་ཐམས་ཅད་
ཀྱང་། ། སྲིད་བདེར་ཞེན་པ་ལོག་པས་རྒྱུད་བསྐུལ་ནས། ། རྣམ་དག་བསླབ་གསུམ་
སྤྱི་དང་ཁྱད་པར་དུ། ། ཚུལ་ཁྲིམས་མིག་འབྲས་བཞིན་དུ་ལེགས་བསྲུངས་ཏེ། །
བསྟན་པའི་ནང་མཛོད་འདུལ་བ་འཛིན་པའི་མཆོག ། འཕགས་མཆོག་ཉེ་བར་
འཁོར་ལ་འགྲན་ནུས་ཤོག ། སྐྱེས་བུ་འབྲིང་དང་ཐུན་མོང་བའི་ལམ་རིམ་ལ་བློ་སྦྱོང་
བ་བྲིས་ཟིན་ཏོ།། ། །
རྗེ་བཙུན་དམ་པའི་ཞབས་ལ་ཕྱག་འཚལ་ལོ། ། སྐྱེས་བུ་ཆེན་པོའི་གསུང་
བཤད་ནི། དེ་ལྟར་འཁོར་བའི་ས་བོན་ཁྱབ་པ་འདུ་བྱེད་ཀྱིས་སྡུག་བསྔལ་དང་།
དེའི་རྒྱུ་ཉོན་མོངས་སྤངས་པའི་དགྲ་བཅོམ་ཐོབ་ཀྱང་རང་གཞན་གྱི་དོན་ཡོངས་སུ་མ་
རྫོགས་པས། དེའི་ཕྱིར་ད་ལམ་བྱང་ཆུབ་ཀྱི་སེམས་ལ་དགའ་ཚོར་ཡོད་པ་ཞིག་བྱ་
དགོས་ཏེ། འདོད་བྱ་ཡོངས་སུ་རྫོགས་པ་ལ་སངས་རྒྱ་དགོས། དེ་ལ་རྒྱལ་སྲས་ཀྱི་
སྤྱོད་པ་ལ་བསླབ་དགོས། དེ་ལ་སྤྱོད་པའི་རྟེན་སེམས་བསྐྱེད་དགོས། དེ་ལ་རིགས་
372



ཉིན་ཉེར་བརྒྱད་པ།
སད་དགོས། དེ་ལ་རིགས་ཡོད་པ་དགོས། རིགས་ཡོད་པ་དེ་ཉིད་སད་པ་ལ་ཡང་
ཐོས་པ་དགོས་པས་འདི་འདྲའི་འབྲེལ་བ་ཤེས་པ་ཤིན་ཏུ་གལ་ཆེ་བ་ཡིན། རིགས་དེ་
ལ་ཡང་རང་བཞིན་གནས་རིགས་དང་རྒྱས་འགྱུར་གྱི་རིགས་གཉིས་ལས། སློབ་
དཔོན་འཕགས་པ་ཐོགས་མེད་དང་དབྱིག་གཉེན་སོགས་ཀུན་གཞི་ འདོད་ པའི་
སེམས་ཙམ་པའི་ལུགས་ལ་ཀུན་གཞིའི་སྟེང་གི་ཟག་མེད་ཡེ་ཤེས་ཀྱི་ས་བོན་རང་བཞིན་
གནས་རིགས་དང༌། དེ་ཐོས་པའི་རྐྱེན་གྱིས་གསོས་བཏབ་རྒྱས་འགྱུར་གྱི་རིགས་ཡིན།
དེ་ལ་ཡང་སྐྱེས་མ་ཐག་པ་ནས་ཉན་ཐོས་ཀྱི་བྱང་ཆུབ་མངོན་དུ་བྱ་བར་ངེས་པ་དང་།
རང་རྒྱལ་གྱི་བྱང་ཆུབ་མངོན་དུ་བྱ་བར་ངེས་པ་དང༌། ཐེག་པ་ཆེན་པོའི་བྱང་ཆུབ་ལ་
ངེས་པ་གསུམ་ནི་བྱང་ཆུབ་དེ་ལས་གཞན་དུ་སློབ་དཔོན་གྱིས་བཀྲི་མི་ནུས་པས་ན་
ངེས་པའི་རིགས་དང་། སངས་རྒྱས་འབྱུང་བ་མེད་ན་རང་རྒྱལ་བར་འགྱུར་རོ་ཞེས་
གསུངས་པ་ལྟར། སྤང་བྱ་ཅིག་ཆར་བའི་རྒྱུན་ཞུགས་དང་ཕྱིར་འོང་འགའ་ཞིག་
སངས་རྒྱས་ མ་ བྱོན་ པའི་ ཚེ་ རང་ རྒྱལ་ དུ་ འགྱུར་ བར་ གསུངས་ པ་ དེ་ དག་ དང༌།
སྐྱབས་མགོན་ཁྲི་ཆེན་ཆེན་པོ་གསུང་ཚུལ་ཁ་སང་ཞུས་པ་ལྟར་གྱི་ངེས་འབྱུང་བཅོས་
མིན་སྐྱེས་པ་དེ་དག་ནི་བྱང་ཆུབ་གསུམ་པོ་གང་རུང་དུ་མ་ངེས་པས་ན་མ་ངེས་པའི་
རིགས་དང་། རིགས་ཆད་དམ་ལོག་པ་ཉིད་དུ་ངེས་པའི་རིགས་ཏེ་རིགས་གསུམ་
གསུངས། ཕྱོགས་གླང་ཆོས་གྲགས་སོགས་ཀུན་གཞི་མི་འདོད་པའི་སེམས་ཙམ་པའི་
ལུགས་ལ། ཡིད་ཤེས་ཕྲ་མོའི་སྟེང་གི་ཟག་མེད་སེམས་ཀྱི་ས་བོན་དེ་རང་བཞིན་
གནས་རིགས་དང་། དེ་ཐོས་པའི་རྐྱེན་གྱིས་གསོས་བཏབ་པ་རྒྱས་འགྱུར་གྱི་རིགས་
སུ་གསུངས་ཤིང་། རིགས་ཆད་མི་འདོད། དབུ་མ་པའི་ལུགས་ལ་ནི། སེམས་ཀྱི་
ཆོས་ཉིད་དྲི་མ་དང་བྲལ་རུང་གི་ཆ་དེ་རང་བཞིན་གནས་རིགས་ཡིན་ལ། དེས་
སེམས་ཅན་ཐམས་ཅད་ལ་ཁྱབ་པའི་དབང་གིས་ཐོག་མར་བྱང་ཆུབ་ཏུ་སེམས་བསྐྱེད་
དགོས། ནུས་སམ་མི་ནུས་བརྟག་པ་ན། རིགས་ཡོད་པར་ཤེས་ནས་སེམས་བསྐྱེད་
373



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ནུས་པར་རྟོགས་ན། ད་རེས་དལ་འབྱོར་འདི་འདྲ་བ་ཐོབ་པའི་དུས་སུ་བྱང་ཆུབ་ཀྱི་
སེམས་འདི་ལ་འབད་འབད་དུང་དུང་ངེས་པར་བྱེད་དགོས་ཏེ། སློབ་སྤྲིངས་ལས།
གང་ཞིག་ཐོབ་ནས་སྐྱེ་བའི་རྒྱ་མཚོ་མཐར་འབྱིན་ཅིང་། ། བྱང་ཆུབ་མཆོག་གི་ས་
བོན་དགེ་བའང་འ
འང་འདེབས་འགྱུར་བ། ། ཡིད་བཞིན་ནོར་བུ་བས་ཀྱང་ཡོན་ཏན་ལྷག་
པ་ཡི། ། མི་ཉིད་དེ་ནི་སུ་ཞིག་འབྲས་བུ་མེད་པར་བྱེད། ། ཅེས་གསུངས། དེ་ཡང་
བྱང་ཆུབ་ལམ་གྱི་རིམ་པའི་ལམ་གྱི་དངོས་གཞི་མཐར་ཐུག་ཀྱང་བྱང་ཆུབ་ཀྱི་སེམས་
འདི་ཡིན་ཏེ། རྗེ་དགེ་ལེགས་རྒྱ་མཚོ་ཞེས་རང་ཅག་དབུས་གཙང་གི་སྐྱེ་བོ་རྣམས་
དང་ཁྱད་པར་དབུས་ཀྱི་ཕྱོགས་འདིར་བཀའ་དྲིན་བླ་མེད་དུ་ཆེ་བ་དེས་བླ་མ་བྱམས་
པ་ལ། བྱང་ཆུབ་ལམ་རིམ་གྱི་དངོས་གཞི་བྱང་ཆུབ་ཀྱི་སེམས་ཡིན། སྐྱེས་བུ་ཆུང་
འབྲིང་གཉིས་དེ་སྐྱེ་བའི་ཐབས་ཡིན། སྤྱོད་པ་སྤྱི་བསླབ་མན་དེ་གོང་འཕེལ་དུ་
གཏོང་བའི་ཐབས་ཡིན། དེ་བདག་གི་བླ་མ་ཞིག་གིས་གསུང་གིན་ཡོད་ཅེས་སྤྱན་
ཆབ་གནང༌། བླ་མ་ནི་ཁོ་རང་གི་དགེ་རྒན་རེ་སྒོ་ཨ་ཙ་ར་ཡིན་འདུག དེ་ནི་རྒྱུན་དུ་
བྱང་ཆུབ་ཀྱི་སེམས་ལ་ཐུགས་དམ་གྱི་མཐིལ་དུ་མཛད་དེ། སྐབས་ཤིག་རྗེ་དགེ་
ལེགས་རྒྱ་མཚོ་ཁོང་གི་སར་རི་ཁྲོད་དུ་ཕེབས་པས་ཁོང་ཚེར་ཕུང་ཞིག་གི་འགྲམ་དུ་
སྐྱེས་རབས་ཀྱི་དཔེ་ཞིག་གཟིགས་ཀྱིན་མཚམས་རེ་ཕྱག་མཐེ་བོང་ཀེར་ནས་ཁྱོད་བྱུང་
ཁྱོད་བྱུང་གསུང༌། མཚམས་རེ་དབུ་གཏུམས་ནས་སྤྱན་ཆབ་རང་གནང་གི་འདུག
ད་རེས་བླ་མ་དེ་འདྲ་མཛད་པ་ཅི་ཡིན་ཞུས་པས། བདག་ཅག་གི་སྟོན་པས་སྔོན་
སེམས་ཅན་གྱི་དོན་དུ་དཀའ་སྤྱད་གྲངས་མང་པོ་མཛད་ཚུལ་མཐོང་ཙ་ན་ཁྱོད་བྱུང་
ཟེར་བ་ཡིན། རང་རེའི་སྤྱོད་ཚུལ་དང༌། མ་རྒན་ཉམ་ཐག་པ་རྣམས་དྲན་ཙ་ན་མཆི་
མ་མི་འཆོར་བའི་དབང་མི་འདུག་གསུང་། དེ་ལྟ་བུའི་བྱང་ཆུབ་སེམས་དཔའ་ཆེན་
པོ་དེས་རྗེ་དགེ་ལེགས་རྒྱ་མཚོ་རི་ཁྲོད་དུ་ཕེབས་ཁར། ཁོ་དེ་ལམ་ཞུགས། ཁྱོད་ཡོང་
རེས་ཀྱི་བྱང་ཆུབ་ཀྱི་སེམས་ཀྱི་སྐད་ཆ་སྟོད་ཁོག་ཡང་སངས་པ་རེ་བྱེད་རྒྱུ་ཡོད་གིན་
374



ཉིན་ཉེར་བརྒྱད་པ།
འདུག གཞན་མ་དེང་སང་གི་མིའི་རྣ་བར་འདིའི་སྐད་ཆ་མི་འགྲོ། ད་ཁྱོད་རང་
ཡང་རི་ཁྲོད་དུ་ཕྱིན་ནས་བྱང་ཆུབ་ཀྱི་སེམས་འདི་རྒྱུད་ལ་སྐྱེ་བ་ཞིག་ཅིས་ཀྱང་གྱིས་
གསུང་བར། རྗེ་དགེ་ལེགས་རྒྱ་མཚོས་ཉམས་མཚར་གྱི་ཚུལ་དུ་དེ་ཁ་བྱེད་ང་ཡང་
དངོས་པོ་ཡིན། བྱང་ཆུབ་ཀྱི་སེམས་ཀྱང་དངོས་པོ་ཡིན་པས་ངེད་གཉིས་ལ་སྐྱེ་རེས་
ཡོང་གསུངས་པ་རེད། དེ་ནས་རྗེ་དགེ་ལེགས་རྒྱ་མཚོས་ཀྱང་བླ་མའི་བཀའ་བཞིན་
བྱང་ཆུབ་ཀྱི་སེམས་ཁོ་ན་ལ་ཐུགས་དམ་ཀྱི་མཐིལ་དུ་མཛད་ནས་ཐུགས་རྒྱུད་ལ་ལེགས་
པར་འཁྲུངས་ཏེ། རིའི་རྩེར་སོང་ཡང་འདི་དྲན། ཀླུང་དུ་སོང་ཡང་འདི་དྲན། ཇི་
ལྟར་བྱས་ཀྱང་བྱང་ཆུབ་ཀྱི་སེམས་མི་འཆོར་ཞེས་གདེངས་ཁེལ་བའི་གསུང་བྱོན་པ་
ལྟར་ཡིན། དེ་ལྟ་བུའི་སེམས་དེ་སྐྱེ་བ་ལ་རིགས་ཡོད་པ་དགོས་ལ། རིགས་དེ་ཡང་
སེམས་དྲི་མ་དང་བྲལ་རུང་གི་ཆ་ལ་འཇོག་ཚུལ་ཞུས་ཟིན་པ་ལྟར་ཡིན། སེམས་དྲི་མ་
དང་བྲལ་རུང་གི་ཆ་དེ་ཡོད་པ་ཡང་སྟོང་ཉིད་ལ་ཐུག་པ་ཡིན་པར་བསམས་དགོས།
སེམས་དེ་སྐྱེ་བ བ་ལ་ཐེག་པ་ཆེན་པོའི་དགེ་བའི་བཤེས་གཉེན་སེམས་དེ་ཉིད་ཐུགས་ལ་
མངའ་བ་ཤ་སྟག་གཅིག་ནས་གཅིག་ཏུ་བརྒྱུད་པའི་མན་ངག་དང་སེམས་དེ་མངའ་བ་
ཞིག་ལ་ངེས་པར་བསྟེན་དགོས། འོ་ན་སེམས་ཅན་ཐམས་ཅད་ལ་སངས་རྒྱས་ཀྱི་
རིགས་ཡོད་ན། འགའ་ཞིག་སངས་རྒྱས་འགའ་ཞིག་སངས་མི་རྒྱ་བ་ཅི་ཡིན་སྙམ་ན།
དེ་ནི་རང་ཉིད་ལ་སྣོད་རུང་གི་མཚན་ཉིད་མ་ཚང་པས་ལན་ཏེ། དེ་ཚང་ནས་སངས་
རྒྱས་པས་དེ་ངེས་པར་ཚང་དགོས། དེ་ཡང་ཇི་ལྟར་ཚང་དགོས་ན། ཐེག་པ་ཆེན་
པོའི་ཆོས་ཀྱི་ས་བོན་ལྟ་བུ་དེ་རང་གི་སེམས་ཀྱི་ཞིང་ལ་ས་བོན་འདེབས་པ་པོ་དང་འདྲ་
བའི་ཐེག་པ་ཆེན་པོའི་དགེ་བའི་བཤེས་གཉེན་གྱིས་ས་བོན་བཏབ་པ་བཞིན་དུ་བསྟེན་
པ་མེད་ཐབས་མེད་པ་ཡིན་ཞིང༌། བེའུ་བུམ་སྔོན་པོ་ལས། མན་ངག་ཐམས་ཅད་
བསྡུས་པའི་མགོ་ནི། བཤེས་གཉེན་དམ་པ་མི་བཏང་བ་ཡིན། ཞེས་གསུངས་པ་
ལྟར། ཐེག་པ་ཆེན་པོའི་བཤེས་གཉེན་འཚོལ་བ་ལ་བསམ་པའི་ངོས་ནས་གཞོན་ནུ་
375



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ནོར་བཟང་དང་། རྟག་ཏུ་ངུ་བཤེས་གཉེན་འཚོལ་བ་ལ་ཞུགས་པ་ལྟ་བུ་ཞིག་དགོས་
ལ། དེ་ལྟར་བྱས་པས་སེམས་དེ་བསྐྱེད་ན་སྐྱེས་བུའི་དོན་ཆེན་པོ་ཞིག་འགྲུབ་པར་
འགྱུར་ཏེ། སངས་རྒྱས་ཤཱཀྱ་ཐུབ་པ་ལ་པད་དཀར་ལྟར་བསྔགས་པ་དང༌། བོད་
མཐའ་འཁོབ་ཀྱི་གདུལ་བྱ་འདུལ་བ་ལ་ཇོ་བོ་སྤྱན་འདྲོངས་ན་མ་འདྲོངས་བྱེད་པ་
དང༌། དེ་ལྟར་བྱས་པས་བྱས་གོ་ཆོད་པ་ཡོང་བ་ཡང་ཁོང་རྣམས་ལ་བྱང་ཆུབ་ཀྱི་
སེམས་ཤུགས་ཤིན་ཏུ་དྲག་པ་ཞིག་ཡོད་པས་དེའི་བྱིན་རླབས་ཀྱིས་ཡིན། ཡོན་ཏན་
ནམ་མཁའ་དང་མཉམ་པ་ཞེས་པ་ཡང་བྱང་ཆུབ་ཀྱི་སེམས་དང་སྟོང་ཉིད་རྟོགས་པའི་
ལྟ་བ་རྒྱུད་ལ་ཡོད་པ་ལ་ཟེར། དེའི་རྒྱུ་མཚན་ནམ་མཁས་གར་ཁྱབ་ཏུ་ཆོས་ཀྱི་གནས་
ལུགས་ཀྱིས་ཁྱབ། གནས་ལུགས་ཀྱིས་གར་ཁྱབ་ཏུ་སྟོང་ཉིད་རྟོགས་པའི་ཡེ་ཤེས་ཀྱིས་
ཁྱབ་པ་དང༌། དེ་ཡང་ཡེ་ཤེས་དེ་ཆོས་ཐམས་ཅད་ཀྱི་སྟེང་དུ་ཕར་བཀྲམ་བཞག་པ་ལྟ་
བུ་མིན་པར་བློ་གཅིག་གིས་ཆོས་ཐམས་ཅད་ཀྱི་གནས་ལུགས་ལ་ཁྱབ་པ་དང་།
ནམ་མཁས་གར་ཁྱབ་ཏུ་སེམས་ཅན་གྱིས་ཁྱབ། སེམས་ཅན་གྱིས་གར་ཁྱབ་ཏུ་བྱང་
ཆུབ་ཀྱི་སེམས་ཀྱིས་ཁྱབ་པས་ཡོན་ཏན་དེ་གཉིས་དང་ལྡན་ན་ནམ་མཁའ་དང་མཉམ་
པའི་ཡོན་ཏན་ཅན་ཡིན། དེ་ཡང་བླ་མ་བསྟེན་པ་ཁོ་ན་ལ་རག་ལས་པའི་ཚུལ། །
བོས་བླ་མ་གསེར་གླིང་པའི་མཚན་ཐོས་པའི་ཚེ་ཕྱག་སྤྱི་བོར་ཐལ་མོ་སྦྱར་བ་སོགས་ཀྱི་
ལོ་རྒྱུས་སྔར་བཤེས་གཉེན་བསྟེན་ཚུལ་གྱི་སྐབས་སུ་ཞུས་པ་ལྟར་ཡིན། ཡང་ཕར་
ཕྱིན་གྱི་སྐབས་སུ་དེ་ལྟར་བཤད་ཀྱང་། གསང་སྔགས་ལ་མི་དགོས་སོ་སྙམ་ན། དེ་
བས་ཀྱང་དགོས་ཏེ་འབྲོམ་སྟོན་པས་ཇོ་བོ་ལ། བོད་དུ་སྒོམ་གྲུབ་བྱེད་པ་མང་པོ་
འདུག་ཀྱང་ཡོན་ཏན་ཁྱད་པར་ཅན་བརྙེས་པ་མི་འདུག་པས་དེ་གང་ཡིན་ཞུས་པས།
ཇོ་བོའི་
འི་ཞལ་ནས། ཐེག་པ་ཆེན་པོའི་ཡོན་ཏན་ཆེ་སྐྱེས་ཆུང་སྐྱེས་ཐམས་ཅད་བླ་མ་ལ་
བརྟེན་ནས་སྐྱེ་བ་ལ། ཁྱེད་བོད་ལ་བླ་མ་ལ་ཐ་མལ་པའི་འདུ་ཤེས་ལས་མེད་ག་ན་སྐྱེ་
གསུང་བ་དང༌། ཡང་དགེ་བཤེས་གསང་ཕུ་བས་དབང་ཞུས་པས། ཇོ་བོའི་ཞལ་
ཡང་
376



ཉིན་ཉེར་བརྒྱད་པ།
ནས། བྱམས་སྙིང་རྗེ་བྱང་ཆུབ་ཀྱི་སེམས་དང་མི་མཐུན་པའི་ཨ་བྷི་ཥིཉྩས་ཅི་བྱ།
གསང་ཕུ་བ་བྱེད་རྒྱུ་མ་མང་། ཞེས་གསུངས་པ་ལྟར་བྱང་སེམས་དང་མི་མཐུན་པའི་
གསང་སྔགས་ཀྱིས་དགོས་པ་མེད་ལགས་བྱང་སེམས་སྐྱེ་བ་བླ་མ་ལ་རག་ལས་ཚུལ་སྔར་
ཞུས་པ་ལྟར་ཡིན་པས་གནད་འགག་འདི་དག་མ་འཕྱུགས་པར་ཕྱག་ལེན་དུ་ཁེལ་
ངེས་པར་མཛད་དགོས། སེམས་དེ་བསྐྱེད་པའི་ཕན་ཡོན་ནི་བྱམས་པའི་རྣམ་པར་
ཐར་པ་ལས་གསུངས་པ་ལྟར། རྡོ་རྗེ་ཕ་ལམ་དེ་ཆག་ཀྱང་རྒྱུན་གཞན་ཁྱད་པར་དུ་
འཕགས་པ་ཐམས་ཅད་ཟིལ་གྱི་གནོན་ཅིང་། རྡོ་རྗེ་ཕ་ལམ་གྱི་མིང་མི་འདོར་ལ་
དབུལ་བ་ཐམས་ཅད་རྣམ་པར་ཟློག་པ་ལྟར། བྱང་ཆུབ་ཀྱི་སེམས་ཡུད་ཙམ་སྐྱེས་
ཀྱང་དཔེར་ན་བློན་པོ་རྒྱལ་པོའི་བྱ་བ་ལ་བློ་གྲོས་ཆེ་ཞིང་རང་མགོ་ཐོན་ནས་གཞན་
མགོ་འདོན་པར་བྱེད་མཁན་དག་ཀྱང༌། རྒྱལ་པོའི་བུ་མའི་ནུ་མ་བསྣུན་པ་ཙམ་ཡང་
ལེགས་པར་མི་ཤེས་པ་དག་གིས་རིགས་ཀྱི་སྒོ་ནས་ཟིལ་གྱིས་གནོན་པ་ལྟར། བྱང་
སེམས་དེ་དག་གིས་ཀྱང་ཉན་རང་བདག་ཉིད་ཆེན་པོ་རྣམས་རིགས་ཀྱི་སྒོ་ནས་ཟིལ་
གྱིས་གནོན་ཚུལ་རིང་སོང་གི་སྐབས་རིན་ཆེན་འཕྲེང་བ་ལས། དེ་ཡི་རྩ་བ་བྱང་ཆུབ་
སེམས། ། རི་དབང་རྒྱལ་པོ་ལྟར་བརྟན་དང་། ། ཕྱོགས་མཐས་གཏུགས་པའི་སྙིང་
རྗེ་དང་། ། གཉིས་ལ་མི་བརྟེན་ཡེ་ཤེས་ལགས། ། ཞེས་དང་། ཟླ་བ་ཚེས་པ་ལ་ཕྱག་
འཚལ་བ་ལྟར་ཉ་གང་བ་ལ་ནི་མ་ཡིན་ནོ། ། བྱང་ཆུབ་སེམས་དཔའ་ལ་ཕྱག་འཚལ་
བ་ལྟར་དེ་བཞིན་གཤེགས་པ་ལ་ནི་མ་ཡིན་ནོ། ། ཞེས་གསུངས་པ་རྣམས་ཀྱི་དོན་
མཁྱེན་པར་མཛད་ནས། སྤོས་མཛུབ་མོ་ཙམ་འབུལ་བ་ཚུན་ཆད་ཀྱི་དགེ་བ་ཐམས་
ཅད་ལ་སེམས་དེ་བཅོས་མ་ཚུན་ཆད་ཀྱིས་ཟིན་པ་བྱེད་པ་དང༌། བླ་མ་ལ་སྙིང་ཕུར་
ཐེབས་པའི་གསོལ་བ་འདེབས་ཙམ་རེ་མ་མཐར་བྱེད་དགོས། དེ་ལྟ་བུའི་བྱང་ཆུབ་
ཀྱི་སེམས་ལ་ཁ་ཆོས་ཀྱི་ཁ་ཕོར་མ་ཤོར་བ་ཞིག་ཤིན་དུ་གལ་ཆེ་སྟེ། ཇོ་བོས་བྱམས་པ་
དང་སྙིང་རྗེ་སྒོམ་མི་ཤེས་པའི་བྱང་ཆུབ་སེམས་དཔའ་ཁྱེད་བོད་ཀྱིས་འཇོག་ཤེས་པ་
377



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཞེས་མ་རངས་པ་མཛད་པ་ཡིན་པས་དང་པོར་རང་གི་ཕ་མ་དང་དགེ་ཕྲུག་སོགས་
ཐག་ཉེ་བ་རྣམས་ལ་སྙིང་རྗེའི་སྟངས་ཀ་རེ་མཛད། དེ་ནས་ཆེ་རུ་གཏོང་དགོས། དེ་
ལྟ་མིན་པར་ཁ་ཕོ་ཆེན་པོ་བྱས་ན་མི་ཡོང་སྟེ། པོ་ཏོ་བའི་དཔེ་ཆོས་ལས་འབྱུང་བའི་
དཔེ་སྔགས་ པར་ གསོད་ ཅེས་ པ། སྔགས་པ་ གཅིག་ལ་ ར་ གཅིག་ ཡོད་ པ་ གསོད་
བསམས་ནས་ཁོ་རང་གི་འོག་ཏུ་བསྣན་ཏེ་བྲོད་པའི་སྤུ་བཏོགས་པ་ན། རས་སྐད་
ལོག་རྒྱབ་པ་གྲོང་པས་གོ་ནས་ཐོག་ཁ་ནས་བལྟས་པས། སྔགས་པ་ཁ་སྐྱེངས་ཏེ། དེ་
ཙམ་ཅིག་མ་བྱས་ན་འདིས་ཅི་ཡང་ཟ་མི་འདོད་ཀྱི་ཟེར་ནས་ར་སླང་། དེ་བཞིན་དུ་
གཙང་དཔལ་འཁོར་ཆོས་སྡེའི་ཉེ་འདབས་རི་ཁྲོད་དགའ་ལྡན་གྱི་གྲྭ་པ་ཞིག་གིས་རྣ་
གཡག་གཅིག་བཟུང་སྟེ་གསོད་བསམས་ནས་རྐེ་བཅུས་པས་མིས་མཐོང་བ་ན་ཁ་
སྐྱེངས་ཏེ། རི་ཁྲོད་དགའ་ལྡན་གྱི་རྣ་གཡག་འདི་ཚོ་རྐེ་རེ་མ་བཅུས་ན་རྩྭ་རེ་ཟ་གི་མེད་
ཟེར་བ་དེ་འདྲ་ཞིག་ཡོང་གསུངས། ཡང་རྒྱུ་འབྲས་མན་ངག་བདུན་གྱི་ནང་ནས་
སྙིང་རྗེ་གཙོ་བོ་ཡིན། དེ་ཡང་སྐྱེ་བོ་སྡིག་ཅན་ལ་གཙོ་བོར་སྒོམ་དགོས་ཏེ། ཇོ་བོས་
ཀྱང་མི་སྡིག་ཅན་སྐུ་མདུན་དུ་ཡོང་ན་སྤྱན་ཆབ་ཡུན་རིང་མཛད། དེ་འབྲོམ་གྱིས་ཅི་
ཡིན་ཞུས་པས་ཇོ་བོས་སྐྱེ་བོ་ངན་པ་དག་ལ་ཅིར་འགྱུར་ཨང༌། ཞེས་གསུངས་པ་ལྟར།
མི་ལུས་འདི་འདྲ་ཐོབ་བཞིན་དུ་ཚོགས་བསགས་སྒྲིབ་སྦྱོང་མི་བྱེད་པར་ངན་སོང་གི་རྒྱུ་
འབའ་ཞིག་གྲུབ་པ་འདི་རྣམས་ཅི་དྲག་སྙམ་པ་བྱེད་དགོས། ཡང་བདག་གི་བླ་མ་
རིན་པོ་ཆེ་སོགས་ཀྱིས། མན་ངག་བདུན་གྱི་ནང་དུ་སྙིང་རྗེ་མ་བགྲངས་པར། རྙིང་
རྗེ་རྩི་གཞིར་བྱས་ནས་དེ་ལ་རྒྱུ་འབྲས་བདུན་རྩིས་ཏེ། མར་ཤེས། དྲིན་དྲན། །
དྲིན་གཟོ། ཡིད་འོང་གི་བྱམས་པ་དང་བཞི་སྙིང་རྗེ་ཆེན་པོའི་རྒྱུ་དང༌། ལྷག་བསམ།
བྱང་ཆུབ་ཀྱི་སེམས། རྫོགས་པའི་བྱང་ཆུབ་དང་གསུམ་སྙིང་རྗེའི་འབྲས་བུར་བྱས།
སྙིང་རྗེ་ཁོ་རང་མི་འདྲེན་པར་མཛད་སྲོལ་ཡང་ཡོད་ཅིང་། དེ་ལྟར་བྱས་ན་ཐེག་པ་
ཆེན་པོའི་ལམ་ཡོངས་རྫོགས་འདུས་ པའི་ སྡོམ་ཆེན་པོ་ཞིག་ ཏུ་ཡང་འགྲོ་གསུངས།
378



ཉིན་ཉེར་བརྒྱད་པ།
ས་ཅན་
ཡང་ཀློང་རྡོལ་བླ་མས་རྒྱུ་འབྲས་མན་ངག་བདུན་ཟེར་བ་མ་དག་པ་ཡིན། མན་ངག་
རྒྱུ་འབྲས་བདུན་རེར་དགོས་གསུངས་ཏེ་འདིར་ཡང་དེ་ལྟར་ཡོད། ཞང་སྣ་ཆུང་སྟོན་
པས་ཇོ་བོ་ལ་མན་ངག་ཞུས་ཀྱང་བྱང་ཆུབ་ཀྱི་སེམས་སྦྱོང་ཟེར་བ་ཞིག་ལས་མི་འོང་
བྱས་པས་ཇོ་བོས་གསན་ཏེ། དེར་བདེན། ང་ལ་རྒྱ་གར་ན་ཡང་སློབ་མ་ཁྱེད་བོད་ཁོ་
ན་འདྲ་བ་མན་ངག་ལ་དགའ་བ། སྒྲུབ་པ་ལ་མི་དགའ་བ་ཅིག་ཡོད། ཁོང་ཡང་བྱང་
ཆུབ་ཀྱི་སེམས་ལ་ཡིད་མི་ཆེས་གསུངས་པ་ཡིན་འདུག་གསུང༌། ཡང་སྐྱེས་བུ་འབྲིང་
གི་སྐབས་འདོད་པའི་ཉེས་དམིགས་སྒོམ་ཚུལ་རྒྱ་ཆེར་རོལ་པ་ལས། དགེ་སློང་དག་
འདི་ན་སེམས་ཅན་རྣམས་བྱིང་བ་ནི་གླང་པོ་ཆེ་འདམ་དུ་བྱིང་པ་ལྟ་བུའོ། འདི་ན་
སེམས་ཅན་རྣམས་ཆགས་པ་ནི་ཕག་མི་གཙང་བ་ལ་ཆགས་པ་ལྟ་བུའོ། འདི་ན་
སེམས་ཅན་རྣམས་ཞེན་པ་ནི་ཁྱི་རུས་གོང་ལ་ཞེན་པ་ལྟ་བུའོ། འདི་ན་སོ
་་སེམས་པ
རྣམས་བཅིངས་པ་ནི་བཙོན་ར་ལྟ་བུའོ། འདི་ན་སེམས་ཅན་རྣམས་ལྷུང་པ་ནི་ཕྱེ་མ་
ལེབ་མར་མེ་ལ་ལྷུང་བ་ལྟ་བུའོ། འདི་ན་སེམས་ཅན་རྣམས་གཏུམས་པ་ནི་ཉ་རྒྱ་ཡིས་
གཏུམས་པ་ལྟ་བུའོ། འདི་ན་སེམས་ཅན་རྣམས་བསླུས་པ་ནི་མི་གཡོ་ཅན་གྱིས་བྱིས་
པ་བསླུ་བ་ལྟ་བུའོ། ཞེས་གསུངས་པ་ལྟར་བསམས་དགོས་གསུངས། ཡང་བདེ་བ་
དང་ཕྲད་འདོད་ཀྱི་བྱམས་ པ་དང༌། སྡུག་ བསྔལ་དང་འབྲལ་འདོད་ཀྱི་སྙིང་རྗེ་
གཉིས་གསར་དུ་སྐྱེ་བའི་དུས་དང་། སྐྱེས་ཟིན་མངོན་དུ་འགྱུར་བའི་ཚེ་གོ་རིམ་ངེས་
པ་མེད། བདེ་བ་དང་ཕྲད་འདོད་ཀྱི་བྱམས་པ་དང༌། ཡིད་འོང་གི་བྱམས་པ་གཉིས་
མི་འདྲ་བས་ཡིད་འོང་ལ་ནི་མན་ངག་བདུན་གྱི་རྒྱུ་འབྲས་ལྟར་ངེས་པ་ཡོད། རྒྱུ་
འབྲས་ངེས་པ་མེད་གསུངས་པ་ནི་ཡིད་འོང་ལ་མི་རྩིས། ཡིད་འོང་འདི་ནི་གཅེས་ལ་
འཕངས་པའི་རྣམ་པ་ཅན་ཞིག་ཡིན། དེ་ཡོད་པ་ཡང་བཏང་སྙོམས་སྒོམ་པ་ལ་རག་
ལས། བཏང་སྙོམས་དེ་ཡང་དགྲ་ལ་དགྲ་དང་། གཉེན་ལ་གཉེན་མིན་སྙམ་དུ་དགྲ་
གཉེན་གཉིས་བཀག་པ་མིན་གྱི། དགྲ་ལ་བརྟེན་ནས་སྡང་བ་དང་གཉེན་ལ་བརྟེན་
379



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ནས་ཆགས་པ་སྐྱེ་བའི་ཆགས་སྡང་གཉིས་འགོག་པ་ཡིན། དེ་འདྲ་བའི་ཆགས་སྡང་
གོང་འཕེལ་དུ་བཏང་ན་ལན་ཚྭའི་ཆུ་འཐུངས་པ་ལྟར་འཕྲལ་དུ་བདེ་བ་ལྟར་སྣང་ཡང་
ཕུགས་སུ་གནོད་བའི་ཕུལ་ཆེན་པོ་སྟེར་བ་ཡིན་གསུང་ངོ༌།། །།
380



ཉིན་ཉེར་དགུ་པ།
བྱང་ཆུབ་ཀྱི་སེམས་ལ་མངའ་བརྙེས་པ་རྒྱལ་བའི་སྲས་པོ་ཤནྟི་དེ་ཝས། བྱང་
ཆུབ་སེམས་སྐྱེས་གྱུར་ན་སྐད་ཅིག་གིས། ། འཁོར་བའི་བཙོན་རར་བསྡམས་པའི་
ཉམ་ཐག་རྣམས། ། བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། ། འཇིག་
རྟེན་ལྷ་མིར་བཅས་པས་ཕྱག་བྱར་འགྱུར། ། ཞེས་གསུངས་པའི་ལུང་འདྲེན་གནང་
བ་དང་སྦྲེལ་ནས་སྔོན་འགྲོའི་གསུང་བཤད་སྤྱི་དང༌། ཁྱད་པར་བླ་མ་དགེ་བའི་
བཤེས་གཉེན་རྣམས་ཀྱིས་བསྐལ་པ་དུ་མར་ཐུགས་བསམ་བཞེས་ཀྱང་། རང་ཅག་ལ་
བྱང་ཆུབ་ཀྱི་སེམས་ཀྱིས་ཕན་པར་གཟིགས་པ་ཡིན་ཏེ། སྤྱོད་འཇུག་ལས། བསྐལ་
པ་དུ་མར་རབ་དགོངས་མཛད་པ་ཡི། ། ཐུབ་དབང་རྣམས་ཀྱིས་འདི་ཉིད་ཕན་པར་
གཟིགས། ། ཞེས་གསུངས། དེ་ལ་ཡང་སེམས་དེ་སྟོན་པའི་བླ་མ་མཚན་ཉིད་ཚང་
བ་ཞིག་ལ་ངེས་པར་བསྟེན་དགོས་ཏེ། དེ་དང་ཉེ་ན་དེ་ཡི་ཡོན་ཏན་རྡུལ། ། ཆེད་དུ་
མ་བསྒོས་པར་ཡང་འགོས་པར་འགྱུར། ། ཞེས་གསུངས་པ་དེའི་ཡོན་ཏན་བཟང་པོ་
དེ་རང་ལ་འགོས་ནས་ཡོང་། དེ་ཡང་ཐོག་མར་བླ་མ་དེའི་གདམས་པ་ཐོས་པའི་རྐྱེན་
གྱིས་གོ་ཡུལ་དུ་འཆར་བ་ཞིག་བྱུང་ན་དེ་མྱུ་གུ་ལྟ་བུ་ཡིན། དེ་ལ་བརྟེན་ནས་བྱང་
སེམས་ཀྱི་འབྲས་བུ་འབྱུང་བས་འདི་ལ་འབད་དགོས་ཏེ། རྒྱལ་བ་ལྔ་པ་ཆེན་པོས།
ཉམས་མྱོང་གོ་ཡུལ་ཙམ་གྱི་མྱུ་གུ་ལ། ། དཀའ་སྤྱད་ཚད་མའི་དྲོད་ཀྱིས་ཉེར་བསྐྱངས་
པས། ། རྟོག་པ་ཚད་མའི་འབྲས་བུ་གཡུར་ཟ་བ། ། ཞེས་གསུངས་པ་ལྟར་གྱི་རྟོགས་
པ་ཚད་མ་ནི་བྱང་ཆུབ་ཀྱི་སེམས་ལ་བཅོས་མིན་གྱི་མྱོང་པ་ཐོན་པ་ལ་བྱེད་ཅིང་། དེ་
ཡང་རྗེ་རིན་པོ་ཆེ་དང་། རྗེ་བཙུན་རེད་མདའ་ བ་ གཉིས་ཀྱི་གསུང་བགྲོས་ སུ།
སེམས་ཅན་མཐོང་ཚད་ལ་དམིགས་ནས་དེའི་དོན་དུ་རྫོགས་བྱང་ཐོབ་འདོད་སྐྱེ་ན་
བཅོས་མིན་གྱི་མྱོང་བ་ཐོན་པར་གསུངས་པ་ལྟར་ཡིན། ཡང་མདོ་སྡེ་རྒྱན་ལས། རྒྱུ་
381



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བཞི། རྐྱེན་བཞི། སྟོབས་བཞི་ལས་སེམས་བསྐྱེད་ཚུལ་གསུངས་པའི་ནང་ནས་བྱང་
ཆུབ་ཀྱི་སེམས་གསར་དུ་སྐྱེ་ལ་ཐེག་པ་ཆེན་པོའི་དགེ་བའི་བཤེས་གཉེན་ལ་བསྟེན་པ་
འདི་ངེས་པར་དགོས་གསུང་ཡང་། རང་ཅག་གིས་གཞན་མ་བྱུང་ཀྱང་བྱང་ཆུབ་ཀྱི་
སེམས་འདི་ཡིད་ཁར་འགྲོ་བ་ཞིག་མཛོད་དང༌། དེ་བྱུང་ན་དགེ་བ་ཆེན་པོ་བསམ་
གྱིས་མི་ཁྱབ་པ་ཞིག་བསགས་པ་ཡིན། སེམས་དེ་སྐྱེ་བའི་གེགས་སྡུག་ཤོས་གསུམ་
ཡོད་དེ། ཚེ་འདིའི་སྣང་ཤས་དང༌། སྐྱེ་བ་ཕྱི་མའི་ཕུན་ཚོགས་ལ་སྲེད་པ་དང་།
རང་དོན་དུ་ཞི་བ་རྐྱང་པས་ཆོག་པར་འཛིན་པའི་ཆོག་འཛིན་གསུམ་ཡིན། ཕྱི་མ་
འདི་ལ་གསེར་ཕྲེང་དང་རྣམ་བཤད་གཉིས་སུ་རང་དོན་དུ་ཞི་བ་རྐྱང་པས་ཆོག་པར་
འཛིན་པ་མ་བཟློག་ན་ཐེག་ཆེན་པར་མི་ཚུད་ཅེས་གསུངས། གེགས་དེ་གསུམ་གྱི་
གཉེན་པོ་ནི་རིམ་པ་ལྟར་འཆི་བ་མི་རྟག་པ་སྒོམ་པ་དང་། འཁོར་བ་འདི་རྒྱ་ཆེ་ཞིང་
གཏིང་ཟབ་པ་བདག་འཛིན་གྱིས་ཤེས་བྱ་ཐམས་ཅད་ལ་ཁྱབ་པའི་ཚུལ་བསམས་ནས་
འཁོར་བ་ལ་ཞེན་པ་ལོག་པའི་ངེས་འབྱུང་དང་། སེམས་བསྐྱེད་ཀྱི་ས་བོན་ཚུན་ཆད་
ནས་སྒོམ་པ་གསུམ་ཡིན། སེམས་བསྐྱེད་ཀྱི་ས་བོན་ནི། ཐེག་པ་ཆེན་པོའི་དགེ་བའི་
བཤེས་གཉེན་གྱི་ཁ་རྗེས་འབྲང་ནས་སྦྱོར་ཆོས་ཚུན་ལ་ཡང་སེམས། དེ་བཅོས་མ་
ཚུན་ཆད་གསལ་འདེབས་པ་དེ་ཡིན། དེ་ལྟར་བྱས་ནས་སྙིང་རྗེ་ཆེ་རུ་སོང་འདུག་ན་
སེམས་དེའི་རྩ་བ་ཟུག་པ་ཡིན། སྙིང་རྗེ་ཆེན་པོ་ཡང་ཁྱད་པར་གསུམ་ལྡན་ཞིག་
དགོས་ཏེ། བྱམས་སོགས་བསྐལ་པ་དུ་མར་གོམས་པ་སྔོན་དུ་སོང་བ་རྒྱུའི་ཁྱད་པར།
སེམས་ཅན་གང་ཡང་རུང་བ་ཞིག་སྡུག་བསྔལ་བ་མཐོང་ཚེ་རང་གི་རྐང་པ་ལ་མཚོན་
གྱིས་ཕུག་པ་ལྟ་བུར་མི་བཟོད་པ་སྐྱེ་བ་ངོ་བོའི་ཁྱད་པར། གཞན་དོན་ཁུར་ཁྱེར་གྱི་
ལྷག་བསམ་དངོས་སུ་འདྲེན་ནུས་པ་འབྲས་བུའི་ཁྱད་པར་ཏེ་གསུམ་ཡིན། ཁུར་དུ་
ཁྱེར་བའི་ཚུལ་ཚོང་དཔོན་ཚོང་ལ་སོང་ཤུལ་དུ་བུ་གཡང་དུ་ལྷུང་ན་མ་དེ་སྙིང་རྗེ་སྐྱེ་
ཡང་ཐབས་མི་བྱེད། ཚོང་དཔོན་འཁོར་ནས་རྒྱུ་མཚན་བཤད་པའི་ཚེ་བུ་དེ་འདོན་
382



ཉིན་ཉེར་དགུ་པ།
པའི་ཕྱིར་དུ་ཐེ་ཚོམ་མེད་པར་ཞུགས་པ་ལྟ་བུ་ཡིན། འདི་འདྲའི་སྙིང་རྗེ་ཆེན་པོ་ཁྱད་
པར་གསུམ་ལྡན་འདི་ཐེག་ཆེན་པ་ཁོ་ནའི་རྒྱུད་ལ་ཡོད་པ་ཡིག་ཆ་ཐམས་ཅད་མཐུན།
སྤྱིར་ཉན་རང་གི་རྒྱུད་ལ་སྙིང་རྗེ་ཆེན་པོ་ཡོད་མེད་ལ་ཡིག་ཆ་མི་མཐུན། སེམས་
བསྐྱེད་རྩོད་པའི་དགོས་པ་ཡང་ཁ་ནང་དུ་སློག་ནས་ཅུང་ཟད་རེ་བསམ་པའི་ཕྱིར་ཡིན་
ལ། དེ་ལྟར་མ་བྱས་པར་སེམས་ཅན་བློ་ཡུལ་དུ་དྲན་པར་མ་བྱས་ན་ཐུབ་དབང་ལ་
རྒྱབ་བསྟན་པ་ཡིན་ཏེ། སེམས་ཅན་མགུ་བྱ་མ་གཏོགས་པ། ། རྒྱལ་བ་དགྱེས་པའི་
ཐབས་གཞན་མེད། ། ཅེས་གསུངས་པ་ཡིན། ཡང་སྙིང་རྗེའི་སྐད་དོད་ཀ་རུ་ཎ་
ཞེས་པ་བདེ་འགོག་ལ་འཇུག་ལ། བདེ་འགོག་གི་དོན་ནི། ཞི་བའི་བདེ་བ་འདེ
་བ་འགོག་པ་
སྟེ། འདི་ཡང་ད་ལྟ་རང་རེ་ལ་སྟོང་ཉིད་ཀྱི་མྱོང་བ་མེད་པས་ཉམས་སྣང་གང་ཡང་མ་
བྱུང་བ་མ་གཏོགས་སྟོང་ཉིད་མངོན་སུམ་དུ་རྟོགས་ན་ཞི་མཐར་ལྷུང་ཉེན་ཆེན་པོ་ཡོད་
དེ། བྱང་སེམས་ས་བརྒྱད་པ་བ་ལ་ཡང་ཁྱོད་ཀྱིས་སྨོན་ལམ་ཡོངས་སུ་རྫོགས་པར་མ་
བྱས་པ་དང་། སངས་རྒྱས་ཀྱི་ཞིང་སྦྱངས་པར་མ་བྱས་པ་དང་། སེམས་ཅན་ཡོངས་
སུ་སྨིན་པར་མ་བྱས་པས་འགོག་པ་མངོན་དུ་མི་བྱའོ་ཞེས་སངས་རྒྱས་ཀྱིས་ཏིང་ངེ་
འཛིན་ལས་སློང་བའི་ཚུལ་མཛད་དགོས་བྱུང་བ་ཡང་། སྟོང་ཉིད་རྟོགས་པའི་བདེ་
བ་ལ་མཉམ་བཞག་ཁོ་ནར་བསྡད་ན་སེམས་ཅན་གྱི་དོན་ཆེན་པོ་ལས་ཉམས་པར་
འགྱུར་བ་ལ་ཐུག་པ་ཡིན་ན། རང་ཅག་ལ་ལྟ་ཅི་སྨོས། ཉན་རང་གིས་ཞི་བདེ་ལ་
བརྩོན་འགྲུས་བྱེད་ཚུལ་ཡང་བཤེས་སྤྲིངས་ལས། མགོ་འམ་གོས་ལ་གློ་བུར་མེ་ཤོར་
ན། ། དེ་དག་ཕྱིར་ཟློག་བགྱི་བ་བཏང་ནས་ཀྱང་། ། ཡང་སྲིད་མེད་པར་བགྱི་སླད་
འབད་འཚལ་ཏེ། ། དེ་ བས་ཆེས་ མཆོག་ དགོས་ པ་ གཞན་ མ་ མཆིས། ། ཞེས་
གསུངས་པ་ལྟར། དཔེར་ན་མགོའི་ལ་ཐོད་ལ་གློ་བུར་དུ་མེ་ཤོར་ན་དེ་གསོད་བའི་
ཐབས་མིན་པ་གཞན་གང་ཡང་བྱེད་རྒྱུ་མི་དྲན་པ་ལྟར། རང་ཉིད་འཁོར་བ་ལས་ཅི་
ཐར་བྱེད་པ་མ་གཏོགས་སེམས་ཅན་ལ་ཕྱི་མིག་ཙམ་ཡང་བལྟ་རྒྱུ་མི་དྲན་པ་ཞིག་ཡིན།
383



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དེ་ལྟར་མ་བྱས་པར་སེམས་ཅན་བློ་ཡུལ་དུ་དྲན་ཙམ་རེ་མ་མཐར་བྱས་ན་བདེ་འགོག་
དོན་དང་མཐུན་པ་བྱུང་བ་ཡིན། ད་དུང་དེས་མི་ཆོག་སྔར་ཞུས་པ་ལྟར་གཞན་དོན་
ཁུར་དུ་ཁྱེར་བ་ཞིག་དགོས། འོ་ན་གོ་བ་ཆགས་ཚུལ་ཇི་ལྟར་ཡིན་ཞེ་ན། ཡུམ་བར་
མ་ཉི་ཁྲི་ལས། ཆོས་ ཐམས་ ཅད་རྣམ་ པ་ ཐམས་ ཅད་དུ་ མངོན་པར་རྫོགས་ པར་
འཚང་རྒྱ་བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་
དང་། སེམས་བསྐྱེད་པ་ནི་གཞན་དོན་ཕྱིར། ། ཡང་དག་རྫོགས་པའི་བྱང་ཆུབ་
འདོད། ། ཅེས་གསུངས་ཏེ། འདིའི་མདོ་འདི་བཤད་བྱ་རྩ་བའི་མདོ་དང་། ཕྱི་མ་
འདི་དེའི་དགོངས་འགྲེལ་ཡིན། མདོའི་ཚིག་འགྲེལ་གྱི་དབང་དུ་བཏང་ན། ཆོས་
ཐམས་ཅད་ནི་ཤེས་བྱ་ཡོད་ཚད་རྣམ་པ་ཐམས་ཅད་ནི་མཁྱེན་གསུམ་གྱི་རྣམ་པ་སོགས་
དང་། རྣམ་པ་ཐམས་ཅད་དུ་སྒྲ་སྨོས་པ་ནི་བུམ་པ་མི་རྟག་པ་དང༌། བུམ་པ་བདག་
མེད་པ་སོགས་བུམ་པའི་རྣམ་པ་ཡིན་ལ། ད་ལྟ་བུམ་པ་མི་རྟག་པ་སོགས་ཆོས་ཐམས་
ཅད་རང་རང་གི་རྣམ་པ་དེའི་བདག་ཉིད་དུ་མ་རྟོགས་པ་ཡིན་པས་ན། ཆོས་རྣམས་
རང་རང་གི་རྣམ་པ་དང༌། རང་རང་ངོ་བོ་དབྱེར་མེད་དུ་རྟོགས་པར་འདོད་པས་
ཞེས་པའི་དོན་དང༌། མངོན་པར་ཞེས་པ་དེ་ཡང་མངོན་སུམ་དུ་རྟོགས་པར་འདོད་
པས་ཞེས་པ་དང༌། རྫོགས་པར་ཞེས་པ་ནི་རྟོགས་ཟིན་རྒྱུན་ལྡན་དུ་སྒོམ་པར་འདོད་
པ་དང་། འཚང་རྒྱ་བར་འདོད་པས་ཞེས་པ་དེ་ལྟར་ལམ་གྱིས་འགྲོད་པ་མཐར་ཕྱིན་
པའི་འབྲས་བུ་སངས་རྒྱས་ཀྱི་གོ་འཕང་ཐོབ་པར་འདོད་པས་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་བསླབ་པར་གསུངས་པའི་ཤེར་ཕྱིན་ནི་ཐབས་མཁས་པའི་ཤེས་རབ་ཀྱིས་
ཟིན་ པའི་ ཀུན་ རྫོབ་ སེམས་ བསྐྱེད་ ཡིན་ པས་ དེ་ ལ་ བསླབ་ དགོས་ ཞེས་ པ་ དང་།
སེམས་བསྐྱེད་པ་ནི་ཞེས་སོགས་ཀྱི་དོན། སེམས་བསྐྱེད་ལ་འདོད་པ་དང་འདུན་པའི་
མིང་བཏགས་པ་ཡང་ཡིན། འོན་ཀྱང་ཐོགས་མེད་ཀྱིས་སེམས་བསྐྱེད་ལ་སེམས་བྱུང་
བཞེད་པ་ མཁས་ གྲུབ་ རིན་ པོ་ ཆེས་ ཕར་ ཕྱིན་ རྟོགས་དཀའི་སྣང་ བར་ གསུངས།
384



ཉིན་ཉེར་དགུ་པ།
སེམས་བསྐྱེད་ཀྱི་སྒྲ་བཤད་ཚུལ་མི་འདྲ་བ་ཡང་ཡོད་དེ། ཐོགས་མེད་ཀྱིས་ཐབས་
བྱུང་འདུན་པ། དེ་ལ་བརྟེན་ནས་སེམས་རྫོགས་བྱང་དུ་བསྐྱེད་པར་བྱེད་པས་ན་
སེམས་བསྐྱེད་ཞེས་བཤད་པ་ཡིན་གསུངས། འཕགས་སེང་ཡབ་སྲས་ཀྱིས་སེམས་
བསྐྱེད་ལས་སེམས་བྱུང་མ་བཞག་པར་སྒྲ་བཤད་དུས་ཀྱང༌། འདུན་པ་དང་མཚུངས་
ལྡན་གྱི་སེམས་ཀྱང་ཡིན་ལ། བསྐྱེད་པ་ཡང་ཡིན་པས་ན་སེམས་བསྐྱེད་པ་བཤད་པ་
ཡིན་གསུངས། གཞན་དོན་ཕྱིར་ཞེས་པའི་གཞན་དོན་བྱེད་ཡུལ་གྱི་གཞན་དེ་མ་ཤེས་
ན་དེའི་དོན་བྱེད་ལུགས་མེད་པས་དེ་ནི་རང་མ་གཏོགས་པའི་སེམས་ཅན་ཐམས་ཅད་
ཡིན། བྱེད་རྒྱུའི་དོན་མི་གནས་པའི་མྱང་འདས་ལ་འགོད་པ་ཡིན། དོན་དེ་བྱེད་
འདོད་པ་ཡང་མྱང་འདས་དེ་རང་གིས་ཐོབ་འདོད་མིན་གཞན་སེམས་ཅན་རྣམས་དེ་
ལ་འགོད་པར་འདོད་པ་ཡིན་པས་དོན་དུ་སེམས་ཅན་ཐམས་ཅད་སངས་རྒྱས་སུ་རང་
གིས་བྱེད་པར་འདོད་པ་ཡིན། ཡང་དག་རྫོགས་པའི་བྱང་ཆུབ་འདོད་པ་ཡང་གཞན་
དོན་བྱེད་འདོད་པ་དེའི་ཡན་ལག་ཡིན་ཏེ་སེམས་ཅན་འདི་རྣམས་སངས་རྒྱས་སུ་མ་
བྱས་ན་དེའི་འདོད་དོན་མི་འགྲུབ། དེ་བྱེད་པ་ལ་རང་སངས་རྒྱས་དགོས་པར་སྣང་
སྙམ་ནས་བྱང་ཆུབ་འདོད་པ་ཡིན། དེ་ལྟར་ན་སེམས་ཅན་ཐམས་ཅད་སངས་རྒྱས་
ན་སྙམ་པ་དེ་འདུན་པ་ཡིན། སེམས་ཅན་ཐམས་ཅད་སངས་རྒྱས་ཀྱི་ས་ལ་རང་གིས་
འགོད་སྙམ་པ་ནི་ལྷག་བསམ་ཡིན། སེམས་ཅན་ཐམས་ཅད་སངས་རྒྱས་སུ་འགོད་
པའི་ཕྱིར་རང་ཉིད་རྫོགས་བྱང་ཐོབ་པར་འདོད་པ་ཐབས་ཡིན། ཡང་གཞན་དོན་
དོན་གཉེར་ནི་རྟོགས་པ་བྱང་ཆུབ་དང་། བྱང་ཆུབ་དོན་གཉེར་ནི་སྤངས་པ་བྱང་
ཆུབ་ལ་གཙོ་བོར་དོན་དུ་གཉེར་
ཉེར་བ་ཡང་ཡིན། ཡང་གཞན་དོན་འདོད་པ་རྒྱུའི་ཁྱད་
པར་དང༌། བྱང་ཆུབ་འདོད་པ་གྲོགས་ཀྱི་ཁྱད་པར་གཉིས་བཤད་དེ། དང་པོ་ནི་
སེམས་བསྐྱེད་ཀྱི་དངོས་རྒྱུ་དང་། མངོན་པ་ནས་བཤད་པའི་རྒྱུའི་ཀུན་སློང་དང་
ཁྱད་མེད་པ་ལྟ་བུ་ཡིན། གཉིས་པ་ནི་མངོན་པ་ནས་བཤད་པའི་ཀུན་སློང་དང་འདྲ་
385



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ད་པོ་རྩེ་ལྔ་
བར་སེམས་བསྐྱེད་རང་དུས་ན་ཡོད་པ་ཡིན་ཞིང༌། འདི་དང་མ་བྲལ་ན་སེམས་
བསྐྱེད་དང་མི་འབྲལ་བ་ཡིན། དེ་ལྟར་བཤད་པ་ཡང་རང་ཅག་གི་རྒྱུད་ལ་སེམས་
གང་བྱུང་བསྐྱེད་པས་མི་ཆོག སློབ་དཔོན་སེང་གེ་བཟང་པོ་ནས་རང་ཅག་གི་རྩ་
བའི་བླ་མ་ལ་ཐུག་ཐུག་གི་བར་བླ་མ་རྣམས་ཀྱི་ཐུགས་རྒྱུད་ལ་འཁྲུངས་ཤིང་གཞུང་
དང་མཐུན་པའི་སེམས་བསྐྱེད་དེ་རྒྱུད་ལ་སྐྱེད་དགོས། ཡོང་པ་ལ་རྩོད་པ་བྱེད་
པའི་དུས་ནས་གོ་བ་ཆགས་པ་ཞིག་དགོས། དེ་མ་བྱུང་ན་སེམས་སྐྱེད་ཐབས་མེད་
ཅིང༌། སྔགས་ཀྱི་དབང་ཆེན་ཞུ་སྐབས་ཀྱང་། ཀུན་རྫོབ་བྱང་ཆུབ་ཀྱི་སེམས་སྙིང་
ཁར་ཟླ་བའི་དཀྱིལ་འཁོར་དང་། དོན་དམ་བྱང་ཆུབ་ཀྱི་སེམས་རྡོ་རྗེ་དཀར་དེ
པའི་རྣམ་པར་གྱུར་བྱས་ཀྱང་རི་བོང་ར་དང་ཟླ་དཀྱིལ་དང་རྡོ་རྗེར་གྱུར་ཞེས་པ་དང་
ད་མེད་པས་གང་ཡང་མི་ཡོང་། དེ་བས་ན་གོ་བ་ཆགས་པ་ཐོས་བྱུང་གི་ལག་རྗེས།
ངེས་ཤེས་རྙེད་པ་བསམ་བྱུང་གི་ལག་རྗེས། རྩེ་གཅིག་པ་སྒོམ་བྱུང་གི་ལས་རྗེས་ཡིན་
པས་དེ་རྣམས་རིམ་བཞིན་ཡོང་བར་བྱེད་དགོས། གཞན་དོན་དོན་གཉེར་སྒོམ་པའི་
ཚུལ་ལ། གཞན་དོན་དོན་གཉེར་སྐྱེ་བའི་གཞི་སྒྲུབ་པ་དང༌། གཞན་དོན་དོན་
གཉེར་གྱི་བློ་དངོས་སྒྲུབ་པ་གཉིས། དང་པོ་ནི་བཏང་སྙོམས་ནས་ཡིད་འོང་གི་
བྱམས་པའི་བར་དང་། གཉིས་པ་ནི་བྱམས་པ་སྙིང་རྗེ་ལྷག་བསམ་སྒོམ་པ་གསུམ་
ཡིན། གཞན་དོན་དོན་གཉེར་གྱི་བློ་སྐྱེ་བའི་གཞི་སྒྲུབ་དགོས་ པའི་ རྒྱུ་མཚན་ལ།
ཐེག་པ་ཆེན་པོའི་ལམ་གྱི་རྩ་བ་སྙིང་རྗེར་བསྟན་པ་དང་། རྒྱུ་འབྲས་གཞན་རྣམས་
དེའི་ཡན་ལག་ཏུ་འགྱུར་ཚུལ་གཉིས་གསུངས་པ་ཡིན། དེ་ཡང་བྱང་ཆུབ་ཀྱི་སེམས་
སྐྱེ་བ་ལ་ལྷག་བསམ་དགོས། དེ་ལ་སྙིང་རྗེ་ཆེན་པོ་དགོས་ལ། སྙིང་རྗེ་ཆེན་པོ་ཇི་
འདྲ་ཞིག་དགོས་པ་ཡང་ཇོ་བོས་སྙེ་ཐང་དུ་ཐུགས་དམ་ཏིང་ངེ་འཛིན་ལ་བཞུགས་པའི་
དུས་འབྲོམ་ལ་གསུང་བྱོན་ནས་རྒོད་མ་ཉམ་ང་བ་ལས་སྒྲལ་བ་དང་། པོ་ཏོ་བ་ཆུང་
ངུའི་དུས་མི་གཉིས་ལམ་དུ་འགྲོ་བ་གཟིགས་ཀྱང་། འདི་གཉིས་མཐུན་པ་ཞིག་བྱུང་
386



ཉིན་ཉེར་དགུ་པ།
ན་དགོངས་པ་ཡོད་པ་ལྟ་བུར་ཡིད་དུ་འོང་བ་ཞིག་དགོས། ཡིད་དུ་མི་འོང་བ་ནི་
དཔེར་ན་མི་ཞིག་ན་བ་ན། དེ་ལ་ཡིད་མི་བདེ་བ་མི་སྐྱེ་བར་ཁོ་ན་ཡང་ཁྱད་མི་འདུག་
སྙམ་པ་སོགས་ཀྱི་བློ་སྐྱེས་ན་མི་དེ་རང་གི་ཡིད་ལ་མ་བབས་པའམ་ཡིད་དུ་མ་འོང་པས་
ཡིད་དུ་མི་འོང་བ་ཟེར། དེ་ལྟར་མི་སྐྱེ་བར་ཡིད་འོང་སྐྱེས་ན་གཞན་དོན་དོན་གཉེར་
གྱི་སྒྲུབ་པ་དགོས་དངོས་དེ་ཡིན། གཞི་དེ་སྒྲུབ་ལུགས་ལ་མར་ཤེས་དྲིན་དྲན་དྲིན་
གཟོ་གསུམ་སྒོམ་པ་ཇོ་བོའི་མན་ངག་ཡིན། ཤེས་པ་དགོས། དེ་ཡོང་བ་ལ་སྐྱེས་བུ་
ཆུང་ངུའི་སྐབས་སུ་བཤད་པའི་ལས་འབྲས་ལ་ཡིད་ཆེས་ཀྱི་དད་པ་དགོས། དེ་ཡོང་
བ་ལ་དཀོན་མཆོག་ལ་སྙིང་ཐག་པ་ནས་བློས་འགེལ་བའི་སྐྱབས་འགྲོ་དགོས། དེ་
ཡོང་བ་ལ་ངན་སོང་གི་འཇིགས་པ་དྲན་པ་དགོས། དེ་ཡོང་བ་ལ་འཆི་བ་མི་རྟག་པ་
དྲན་པ་དགོས། དེ་ཡོང་བ་ལ་དལ་འབྱོར་དོན་ཆེ་བ་དང་རྙེད་དཀའ་བ་ལ་ངེས་པ་
རྙེད་པ་དགོས། དེ་ཡོང་བ་ལ་དགེ་བའི་བཤེས་གཉེན་ཚུལ་བཞིན་དུ་བསྟེན་ནས་
དེས་ངོ་ སྤྲད་ པ་ ཞིག་དགོས། དེ་འདྲའི་བཤེས་གཉེན་དང་ ཕྲད་ པ་ ཡང་ཚོགས་
བསགས་སྒྲིབ་སྦྱངས་ལ་ལྟོས་པས་ཡན་ལག་བདུན་པ་གཙོ་བོར་བྱས་པའི་སྦྱོར་བའི་
ཆོས་དྲུག་དགོས། དེ་འདྲའི་འབྲེལ་འདི་ཤིན་ཏུ་ནས་གལ་ཆེ་བ་ཞིག་ཡིན་པས་འདི་
ངེས་པར་ཤེས་པ་བྱེད་དགོས་གསུངས། སློབ་སྤྲིངས་ལས། ཉེ་དུ་འཁོར་བའི་རྒྱ་
མཚོའི་ཁོངས་སུ་ཆུད་གྱུར་པ། ། ཀློང་གི་ནང་དུ་ལྷུང་བ་ལྟ་བུར་སྣང་བཞིན་དུ།
སྐྱེ་ཤི་འཕོས་པས་ངོ་མ་ཤེས་པ་དེ་བོར་ནས། ། གལ་ཏེ་གཅིག་ཐར་བྱེད་ན་དེ་ལས་
ཁྲེལ་བོར་ མེད། ། ཅེས་ སོགས་ ཀྱི་ སྐབས་ སུ་ དགེ་ བཤེས་ དོལ་ པ་ རིན་ པོ་ ཆེས།
འཁོར་བ་ཁང་པ་མེ་འབར་བཞིན་ནམ། བཙོན་དོང་མི་བཟད་ཆུད་བའི་མིའམ།
རྒྱ་མཚོའི་ཀློང་དཀྱིལ་ནང་ཆུད་པའམ། འབྲོག་དགོན་མི་བཟད་པ་ཁྱམས་བཞིན་
བསམ་ལ། ཞེས་གསུངས་པ་ལྟར། སེམས་ཅན་ཐམས་ ཅད་འཁོར་བ་ཁང་པ་མེ་
འབར་བ་ལྟ་བུའི་ནང་དུ་ཚུད་པ་ལྟ་བུ་སོགས་ཀྱི་དོན་ཡིན་གསུངས། འཇམ་དཔལ་
387



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
གྱི་ཞིང་བཀོད་ལས་ཀྱང་བྱང་ཤར་གྱི་མཚམས་ན་ཞེས་སོགས་ཀྱི་སྐབས་སུ་ཡུལ་སོ་སོར་
ཕྱེ་ནས་རིམ་ཅན་དུ་སྒོམ་པ་འདི་སློབ་དཔོན་ཀ་མ་ལ་ཤི་ལའི་མན་ང་
ངག་ཡིན་ལ། དེ་ནི་
གནད་ཤིན་ཏུ་ཆེ་ཡང་བྱེད་མཁན་ཉུང༌། བྱེད་མཁན་སུ་ཡིན་ན་བཀའ་གདམས་
གོང་མ་རྣམས་ཡིན། དེའི་ནང་ནས་པོ་ཏོ་བས། ཡུལ་སོ་སོའི་དབྱིབས་དང༌། གྲོང་
པ་ཇི་ཡོད་དང༌། ཁ་བལྟ་ཕྱོགས་ཚུན་ཆད་དྲིས་ཏེ། དེ་དག་གི་རྣམ་པ་ཐུགས་ལ་
དྲན་པར་མཛད་ནས་བྱམས་སྙིང་རྗེ་སོགས་སྒོམ་པར་མཛད་པ་ཡིན་ཏེ། དེ་རང་རེ་
རྗེས་འཇུག་གིས་མ་བྱས་ན་གང་ཡང་མི་ཡོང་། འབྲི་ཁུང་པ་ཡང་སྔར་ཆོས་འདི་དག་
ཡོད་དུས་སྐྱོབས་པ་འཇིག་རྟེན་གསུམ་མགོན་གྱི་ཚུལ་ཁྲིམས་ཀྱི་དྲི་མས་འབྲི་ཁུང་
ཐམས་ཅད་ཁྱབ་འགྲོ་བ་ཡོད་འདུག་ཀྱང་ད་ནི་རྗེས་འཇུག་གིས་ཕོ་མ་སྐྱེས་པས་ཆོས་
ལུགས་ཀྱང་རྙིང་མ་དང་། བཀའ་རྒྱུད་སོགས་གང་ཡང་མིན་པ་ཞིག་ཏུ་སོང་བ་ཡིན།
འབྲི་ཁུང་པ་ལ་སྔར་ཆོས་འདི་ཡོད་པའི་ཚུལ་ཡང་འབྲི་ཁུང་པའི་ཆོས་དྲག་ཤོས་ལྔ་
ལྡན་གྱི་རྩ་ཚིག་ལས། བླ་མ་སྐུ་བཞིའི་གངས་རི་ལ། ། མོས་གུས་ཀྱི་ཉི་མ་མ་ཤར་
ན། ། བྱིན་རླབས་ཀྱི་ཆུ་རྒྱུན་མི་འབྱུང་བས། ། སེམས་མོས་གུས་འདི་ལ་ནན་ཏན་
མཛོད། ། ཅེས་པ་དང་། བྱང་ཆུབ་སེམས་ཀྱི་རྟ་ཕོ་ལ། ། གཞན་ཕན་གྱི་དཀྱུས་
ཐོག་མ་བཅད་ན། ། ཁྲོམ་ལྷ་མི་འོད་ཆེ་མི་འབྱུང་བས། ། སེམས་སྔོན་འགྲོ་འདི་ལ་
ནན་ཏན་མཛོད། ། ཅེས་གསུངས་པ་ལྟར་ཡིན། དེ་ལྟར་པོ་ཏོ་བས་ཇི་ལྟར་མཛད་
པ་ལྟར་ལུང་པ་རེ་རེ་ནས་རིམ་གྱིས་སྒོམ་སྟེ་མཐར་སེམས་ཅན་ཐམས་ཅད་ལ་ཁྱབ་པ་
ཞིག་བྱུང་ན་ལུང་པ་དེའི་སེམས་ཅན་ཐམས་ཅད་ཚེ་འདི་ལ་རང་གི་མངའ་འོག་ཏུ་
འདུ་བ་ཞིག་ཡོང༌། དེ་བྱུང་ན་ཆོས་ཀྱི་རྒྱལ་པོ་ཆེན་པོ་ཞིག་བྱུང་བ་ཡིན་གསུངས།
དབྱེ་བ་ནི་སྡོང་པོ་བཀོད་པའི་མདོའི་རྗེས་སུ་འབྲངས་ནས་ཞེས་སོགས་ཀྱི་སྐབས་སུ་
དགེ་བཤེས་པོ་ཏོ་བས་སྨོན་སེམས་ནི་འབྲས་བུ་རྫོགས་བྱང་ཐོབ་པར་འདོད་པ་ཡིན་
པས་འབྲས་བུ་ལ་སེམས་བསྐྱེད་པ་ཡིན། འཇུག་སེམས་ནི་རྫོགས་བྱང་ཐོབ་པའི་ཕྱིར་
།
388



ཉིན་ཉེར་དགུ་པ།
དུ་དེའི་ རྒྱུ་ སྤྱོད་པ་ལ་ སློབ་ པར་ འདོད་ པ་ ཡིན་པས་ རྒྱུ་ལ་ སེམས་བསྐྱེད་ པ་ ཡིན་
གསུངས། བདག་ གཞན་བརྗེ་ཞེས་ པ་ དང་། བདག་ གཞན་ དུ་ བྱ་ ཞིང་ གཞན་
བདག་ཏུ་བྱ་ཞེས་གསུངས་པ་ནི་ཞེས་སོགས་ཀྱི་སྐབས་སུ་བདག་གཅེས་པར་འཛིན་
པའི་བློ་དེ་གཞན་འཛིན་གྱི་བློའི་ངོ་བོར་གོ་ས་བརྗེས་པའི་དོན་ཡིན་གྱི། རང་ལ་
གཞན་ཡིན་ནོ་སྙམ་པ་དང༌། གཞན་ལ་རང་ཡིན་ནོ་སྙམ་དུ་འཛིན་པའི་བློ་བསྐྱེད་
པའི་དོན་མིན་གསུངས། འདི་ནི་གཞན་གྱི་ཡིན་པས་སྙམ་ནས་ཡལ་བར་འདོར་བས་
ཞེས་སོགས་ཀྱི་སྐབས་སུ་དཔེར་ན་འདི་ནས་བལྟས་སྐབས་ཕ་རིའོ་སྙམ་པའི་བློ་སྐྱེ་བ་
དེ་ལ་ཕ་རིར་ཕྱིན་སྐབས་ཚུ་རིའི་བློ་སྐྱེ་ལ། དེ་འདྲའི་བློ་དེ་གཉིས་ཀ་ལོག་ཤེས་མིན་པ་
ལྟར། རང་ལ་གཞན་ཡིན་པར་གཞན་གྱིས་འཛིན། གཞན་ལ་རང་ཡིན་པར་ཡང་
གཞན་གྱིས་འཛིན་ཀྱང་། དེ་འདྲའི་བློ་དེ་གཉིས་ཀ་བློ་དོན་མཐུན་ཡིན་ཞེས་པའི་
དོན་ཡིན་ནམ་སྙམ་སྟེ་རྟོགས་དཀའ་བར་སྣང་གསུངས། འོན་ཀྱང་ཐོག་མ་མེད་པ་
ནས་གཅེས་འཛིན་གོམས་པའི་དབང་གིས་ཞེས་སོགས་ཀྱི་སྐབས་སུ་ཐོག་མ་མེད་པ་
ནས་རང་གཅེས་འཛིན་ལ་གོམས་པས་རང་ལ་སྡུག་བསྔལ་བྱུང་བ་ལ་མི་བཟོད་པའི་བློ་
སྐྱེ་བ་ལྟར། གཞན་ལ་ཡང་དེ་ལྟར་གོམས་པས་བློ་དེ་ལྟར་སྐྱེ་བ་ཡིན་གསུངས། རང་
གཅེས་འཛིན་གྱི་སྐོར་ལ་བླ་མ་བྱམས་པའི་གསུང་རྒྱུན་དུ་ཉན་རང་དགྲ་བཅོམ་ལ་རང་
གཅེས་འཛིན་གྱི་གཞི་རྟེན་བདག་འཛིན་མེད་པས་རང་གཅེས་འཛིན་ཀྱང་དཔེར་ན་
གྱང་ཞིག་པའི་ཚེ་གྱང་རིས་ཞིག་པ་དང་འདྲ་ཞེས་འབྱུང༌། རྭ་སྒྲེང་ཁྲི་ཆེན་རྡོ་རྗེ་
འཆང་ཆེན་པོ་དེ་ཉིད་ཀྱིས་ནི་ཉན་རང་དགྲ་བཅོམ་ཞི་བདེ་ལ་རྩེ་གཅིག་ཏུ་གོམས་
པས་གཞན་ཞི་བདེ་ལ་སྙོམས་པར་འཇུག་པ་ལས་རང་དེ་ལ་སྙོམས་པར་འཇུག་པ་
འདམ་པ་ཞིག་ཡོད་། དེ་ནི་རང་གཅེས་འཛིན་ཡིན་གསུང་བ་ཡིན་གསུངས།
གླང་རི་ཐང་པའི་ཞལ་ནས་ཤྭ་བོ་པ་དང་ངེད་གཉིས་ལ་མི་ཐབས་བཅོ་བརྒྱད། རྟ་
ཐབས་གཅིག་དང་བཅུ་དགུ་ཡོད། ཅེས་པའི་མི་ཐབས་བཅོ་བརྒྱད་ནི། བདག་གི་
（ང་
389



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བླ་མ་སློབ་དཔོན་རིན་པོ་ཆེས། དེང་སང་འཇིག་རྟེན་ན་མི་བྱེད་དགུ་བྱེད་དགུ་
གཉིས་ལོག་པའི་བཅོ་བརྒྱད་བྱེད་ཟེར་བ་ལྟར་སེམས་ཅན་གྱི་དོན་སྣ་ཚོགས་བྱེད་པའི་
དོན་ཡིན་པ་མ་གཏོགས་གྲངས་འདྲེན་རྒྱུ་མེད་ཅེས་གསུང་གིན་ཡོད། རྟ་ཐབས་ནི་
རང་གཅེས་འཛིན་ལ་དགྲར་བལྟས་ནས་ཅི་གནོད་དུ་སྦྱོང་བ་ཡིན། དེ་ལྟར་བྱས་
པས་འབྱུང་པོའི་གནོད་པ་ཡང་བསྲུང་ཐུབ་སྟེ། བྱ་འདུལ་འཛིན་གྱིས་ཀྱང་དེ་ལྟར་
མཛད་པས་པེ་ཧར་གྱིས་གནོད་པ་བསྐྱལ་ཀྱང་གང་ཡང་མ་ཐུབ་པ་ཡིན་གསུངས།
ཡང་ཚིག་གི་གྱོང་ཁུར་ན་དོན་གྱི་ཁེ་ཐོབ་ཡོང་གསུང་། གསུམ་པ་ནི། སེམས་ཅན་
བློས་སྤངས་པའི་ཚད་ནི་ཞེས་སོགས་ཀྱི་སྐབས་སུ། ད་ལྟ་རང་ཅག་གི་སེམས་ལ་དུས་
ནམ་ཡང་འདིའི་དོན་མི་བྱ་སྙམ་པའི་བློ་མི་སྐྱེ་སྙམ་པ་ཡོང་ཡང་། རང་ལ་ཤིན་ཏུ་མི་
འདོད་པའི་རྣམ་པ་ཅན་གྱི་དགྲ་ཞིག་ལ་ན་ཚ་དྲག་པོ་ཞིག་བྱུང་བའི་ཚེ་གང་ཡང་མི་
བསམ་པར་བཏང་སྙོམས་སུ་འཇོག་པའི་བློ་སྐྱེས་ན། དེ་སྐབས་དུས་ནམ་ཡང་འདིའི་
དོན་མི་བྱ་སྙམ་པའི་བློ་སྐྱེས་ཚར་བ་ཡིན་གསུངས། གཡོ་རྒྱུའི་སྐབས་རྒྱལ་བ་ཡེ་ཤེས་
འབྱུང་གནས་ཟེར་བ་ཞིག་འཕན་པོར་བྱུང་སྟེ། དེས་མི་གཞན་ལན་འདྲ་སྐྱེལ་དུ་
གཏོང་དགོས་བྱུང་བའི་དུས། ཐག་རིང་སར་ཡིན་ན་མིས་འགྲོ་རོགས་བྱས་མི་ཡོང་
བསམས་ནས། ཁྱོད་ཐག་ཉེ་ས་ཞིག་ཏུ་སོང་ཟེར། དེ་ཁས་བླངས་པ་དང་། ད་དེ་
ནས་ཕར་ཚད་ཅིག་སོང་ཟེར། ཡང་ཐག་ཉེ་སར་མིས་མ་སོང་དོགས་ནས། ཁྱོད་
ཐག་རིང་ས་ཞིག་ཏུ་འགྲོ་རོགས་གྱིས་ཟེར། དེ་མི་ཡོང་ཟེར་ནས་ཁས་མ་བླངས་དུས།
འོ་ན་དེ་ལས་ཐག་ཉེ་བ་འདི་འདྲ་ཞིག་ཏུ་སོང་དང་ཟེར་ཏེ་གཡོ་ཤ་སྟག་བྱེད། དེ་འདྲ་
ནི་རང་རེ་རྣམས་ཀྱིས་རྣམ་པ་ཀུན་ཏུ་མཛད་ན་མི་ཡོང་གསུངས། གསུམ་པ་ནི་སྨོན་
སེམས་ གཏོང་ བ་ དང་ ཞེས་ སོགས་ ཀྱི་ སྐབས་ སུ། སྨོན་ སེམས་ གཏོང་ བ་ དང༌།
སེམས་ཅན་བློས་གཏོང་བ་གཉིས་ཀྱི་བྱང་སེམས་ཀྱི་སྡོམ་པ་གཏོང་བ་ཡིན་གསུང༌།
ཡང་གང་ལ་སྤྱོད་པའི་ལོངས་སྤྱོད། གང་གིས་སྤྱོད་པའི་ལུས་ཞེས་སོགས་ཀྱི་
390



ཉིན་ཉེར་དགུ་པ།
སྐབས་སུ་གང་ལ་ལོངས་སྤྱོད་པའི་ལོངས་སྤྱོད་སྦྱིན་པས་འགྲུབ། གང་གིས་ལོངས་
སྤྱོད་པའི་ལུས་ཚུལ་ཁྲིམས་ཀྱིས་འགྲུབ། གང་དང་ལྷན་ཅིག་ཏུ་སྤྱོད་པའི་འཁོར་དང་
གྲོགས་ཕུན་སུམ་ཚོགས་པ་བཟོད་པས་འགྲུབ། དེའི་ཆོས་བྱའམ་ལས་ཀྱི་མཐའ་གང་
བརྩམས་པ་རྣམས་ཡིད་བཞིན་དུ་འགྲུབ་པ་བརྩོན་འགྲུས་ཀྱིས་འགྲུབ། དེ་དག་ཕུན་
སུམ་ཚོགས་པ་ཚང་ཡང་སེམས་རྩེ་གཅིག་པའི་བསམ་གཏན་མེད་ན་ཉོན་མོངས་ཀྱི་
དབང་དུ་འགྲོ། དེ་ཡང་དཔེར་ན་ཆུ་ཤིང་ལ་འབྲས་བུ་མི་ཆགས། གལ་ཏེ་ཆགས་ན་
སྡོང་པོ་ཡང་འགྱེལ་འགྲོ། དྲེའུ་མོ་ལ་བུ་ཆེན་པོ་མི་ཆགས། ཆགས་ན་མ་བུ་གཉིས་ཀ་
ཤི་བ་ལས་འོས་མེད། དེ་བཞིན་དུ་དེ་དག་ཕུན་སུམ་ཚོགས་ཀྱང་ཉོན་མོངས་ཀྱི་
དབང་དུ་སོང་ན་དཔེ་དེ་དག་དང་འདྲ་བས་དེའི་དབང་དུ་མི་འགྲོ་བའི་ཕྱིར་བསམ་
གཏན་དང་ཤེས་རབ་གཉིས་དགོས་པས་ཕྱི་མ་ལ་དེ་དག་ཡོང་བའི་ཕྱིར་ཕར་ཕྱིན་དྲུག་
ལ་བརྩོན་དགོས་གསུངས། ཡང་སྦྱིན་པའི་ངོ་བོ་ནི་ལོངས་སྤྱོད་ལ་མ་ཆགས་པ་དེ་ཁ་
ཡིན་གསུངས། ཡང་དེས་ནི་བདག་ལ་ཕན་བཏགས་ལ། བདག་ནི་དེ་ལ་གནོད་
བྱེད་ལ། ། ཞེས་སོགས་ལྟར་མི་བྱེད་པར་སེམས་ཅན་གྱི་དོན་བྱེད་རྒྱུ་ཙམ་ཡིད་ལ་མ་
བརྗེད་པར་བྱ་དགོས་ཏེ། རང་དོན་བྱས་པས་རང་ཅག་ད་བར་འཁོར་བར་འཁྱམས་
པ་ཡིན། ཤཱཀྱ་ཐུབ་པས་གཞན་དོན་བྱས་པས་སངས་རྒྱས་པ་ཡིན་གསུང་། ཡང་
སྤྱིར་བཏང་སྙོམས་ལ་མ་བརྟགས་བཏང་སྙོམས་དང་། དགེ་མི་དགེ་གང་ཡང་མིན་
པའི་འདུ་བྱེད་ཀྱི་ལས་ལྟ་བུ་འདུ་བྱེད་བཏང་སྙོམས་དང༌། སིམ་གདུང་གང་རུང་མ་
ཡིན་པའི་བར་མའི་ཚོར་བ་ལྟ་བུ་ཚོར་བ་བཏང་སྙོམས་སོགས་ཡོད་ཀྱང་དེ་དག་ནི་
འདིར་སྒོམ་བྱ་མིན། འོ་ན་གང་སྒོམ་ན་ཚད་མེད་བཏང་སྙོམས་བསྒོམས་དགོས་ལ།
དེ་ཡང་སེམས་ཅན་ཐམས་ཅད་ཉེ་རིང་ཆགས་སྡང་དང་བྲལ་བའི་བཏང་སྙོམས་དང་
ཅུང་མི་འདྲ་བ་ཡིན། ཡང་མ་ལ་རང་གི་བུ་ན་པའི་ཚེ་མི་བཟོད་པའི་སྙིང་རྗེ་ཤུགས་
དྲག་སྐྱེ་བ་ཡོད་ཀྱང་དེས་ནི་དམིགས་ཡུལ་ཐམས་ཅད་མ་མཐོང་བས་སྙིང་རྗེ་ཞར་བ་
391



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཡིན། དེ་དག་ཀྱང་ཐུན་མཚམས་སུ་དྲན་པར་བྱེད་དགོས། དེ་ནས་མར་ཤེས་སྒོམ་
ཚུལ་ལ་ལུང་གིས་སྒྲུབ་པ། རིགས་པས་སྒྲུབ་པ། དཔེ་བསྟན་པ་སོགས་ཡོད་པ་ལས་
འདིར་ནི། སེམས་ཅན་ཐམས་ཅད་རང་གི་མ་ཡིན་ཏེ། རང་གི་སྐྱེ་བ་ལ་ཐོག་མ་མེད་
པའི་ཕྱིར། འོ་ན་སེམས་ཅན་གྲངས་མེད་པར་མི་འགྱུར་ཏེ་སེམས་ཅན་ཐམས་ཅད་
ཀྱིས་རང་གི་མ་བྱས་ནས་སེམས་ཅན་ཟད་དེ་སླར་ཡང་མ་སྔོན་མ་དེས་ལྡབ་ནས་བྱེད་
དགོས་བྱུང་བས་སོ་ཞེ་ན། དེ་ནི་མ་ཡིན་ཏེ། མ་སྔོན་མ་ཞེས་པ་གྲངས་མེད་པའི་
ཕྱིར་ཏེ་རང་གི་སྐྱེ་བ་ལ་ཐུག་པ་མེད་པའི་ཕྱིར་ཏེ། རྣམ་འགྲེལ་གྱི་དོན་ལྟར། བུ་
ཆུང་སྐྱེས་མ་ཐག་པའི་ རིག་པ་ཆོས་ཅན། རིག་པ་སྔ་མ་སྔོན་དུ་སོང་བ་ཡིན་ཏེ།
རིག་པ་ཡིན་པའི་ཕྱིར། ཞེས་པའི་རིགས་པ་ལ་བརྟེན་ནས་སྐྱེ་བ་ཐུག་མེད་དུ་སྒྲུབ་
རིགས་པའི་ཕྱིར། སྐྱེ་བ་སྔ་མའི་མ་དེ་རང་གི་མ་མ་ཡིན་སྙམ་ན། དེ་ཡིན་ཏེ། ཁ་
སང་གི་དུས་ཀྱི་མ་དེ་ཡང་རང་གི་མ་ཡིན་པའི་ཕྱིར་ཞེས་འགོད། མར་ཤེས་འདི་སྐྱེས་
ན་སྙིང་རྗེ་དབང་མེད་དུ་སྐྱེས་ཡོང་། དེ་ཡང་སྔོན་འབྲོམ་རིན་པོ་ཆེ་ཡིས་སྤྲུལ་པའི་བུ་
ཀུན་ཏུ་དགའ་ཞེས་པ་རང་གི་ཡབ་ཀྱིས་མུ་སྟེགས་ལ་བསྙེན་བཀུར་དུ་བཅུག་པས།
མཚམས་ཤིག་མུ་སྟེགས་ཀྱིས་མཆོད་སྦྱིན་བྱེད་པས་བ་གླང་གི་ཤ་ཁྱེར་ཤོག་བྱས་པས་ཁོ་
རང་གི་ཡུམ་ཁྲིད་དེ་མུ་སྟེགས་ཀྱི་ལག་ཏུ་གྲི་གཏད་ནས་འདི་གསོད་ཀྱི་བརྡ་ཞིག་བྱས།
འདི་ཁྱོད་ཀྱིས་མ་ཡིན་མོད་བསད་པར་ག་ལ་རུང་བ་གླང་གི་ཤ་ཁྱེར་ཤོག་བྱས་པས།
ཡང་གཟན་ཆེ་ཆུང་མཉམ་པ་དབྱིབས་དང་མདོག་ལ་ཁྱད་མེད་པ་གཉིས་ཁྱེར་ཏེ་མུ་
སྟེགས་ཀྱི་མདུན་དུ་བཞག་ནས། གཉིས་ཀ་ནས་བྲིས་ཆེ་ཆུང་མཉམ་པར་བཅད་དེ་
ཁོ་རང་ཡང་བཞེས་མུ་སྟེགས་ལ་ཡང་གནང༌། དེ་ནི་བ་གླང་མ་ཡིན་ཚུལ་དང༌། དེ་
ཡང་ཁོ་རང་དང་མུ་སྟེགས་གཉིས་ཀའི་མ་ཡིན་པས་གསོད་མི་རུང་ཚུལ་བརྡའ་ཆོས་
ཀྱིས་བསྟན་ཏེ། དེས་རྐྱེན་བྱས་ནས་ཡབ་ཡུམ་སོགས་སྐྱེ་བོ་མང་པོ་ལེགས་ལམ་ལ་
བཀོད་པ་ཡིན་གསུངས།། ། །
392



ཉིན་སུམ་ཅུ་པ།
ཉིན་སུམ་ཅུ་པ།
།
བཅོམ་ལྡན་ འདས་ དང་ གཉིས་ སུ་ མ་ མཆིས་ པ་ ཆོས་ཀྱི་ རྒྱལ་ པོ་ ཆེན་ པོས།
སེམས་སྐྱེད་ཐེག་མཆོག་ལམ་གྱི་གཞུང་ཤིང་སྟེ། ། རླབས་ཆེན་སྤྱོད་པ་རྣམས་ཀྱི་གཞི་
དང་རྟེན། ། ཚོགས་གཉིས་ཀུན་ལ་གསེར་འགྱུར་རྩི་ལྟ་བུར། ། རབ་འབྱམས་དགེ་
ཚོགས་སྡུད་པའི་བསོད་ནམས་གཏེར། ། དེ་ལྟར་ཤེས་ནས་རྒྱལ་སྲས་དཔའ་བོ་
རྣམས། ། རིན་ཆེན་སེམས་མཆོག་ཐུགས་དམ་མཐིལ་དུ་མཛད། ། རྣལ་འབྱོར་
ངས་ཀྱང་ཉམས་ལེན་དེ་ལྟར་བྱས། ། ཐར་འདོད་ཁྱེད་ཀྱང་དེ་བཞིན་བསྐྱང་འཚལ་
ལོ། ། ཞེས་པའི་ལུང་འདྲེན་གནང་བ་དང་བཅས་སྔོན་འགྲོའི་གསུང་བཤད་སྤྱི་དང༌།
ཁྱད་པར་དཔེར་ན་ལྷ་སར་འགྲོ་བ་ལ་ལམ་འདི་ནས་ཕྱིན་ན་ལྷ་སར་སླེབ་ལ། གཞན་
ནས་ཕྱིན་ན་མི་སླེབ་པའི་ཚོད་ཀྱི་ལམ་དང་འདྲ་བར་སེམས་འདི་བསྐྱེད་ན་སངས་རྒྱས་
ཀྱི་སར་སླེབ་ལ། མ་སྐྱེད་ན་མི་སླེབ་པའི་སེམས་ཡིན་པས་སེམས་བསྐྱེད་འདི་རྒྱལ་བ་
ཐམས་ཅད་ཀྱི་བགྲོད་པ་གཅིག་པའི་གཞུང་ལམ་ལྟ་བུ་ཡིན། རླབས་ཆེན་སྤྱོད་པ་ནི་
ཚོགས་གཉིས་ཏེ། དེ་ཡང་རིན་ཆེན་འཕྲེང་བ་ལས། གཟུགས་ཀྱི་སྐུ་དེ་མདོར་བསྡུ་
ན། ། རྒྱལ་པོ་བསོད་ནམས་ཚོགས་ལས་འཁྲུངས། ། ཆོས་ཀྱི་སྐུ་དེ་མདོར་བསྡུ་
ན། ། རྒྱལ་པོ་ཡེ་ཤེས་ཚོགས་ལས་འཁྲུངས། ། ཞེས་གསུངས་པའི་ཚོགས་གཉིས་
ཡོང་མི་ཡོང་ཀྱང་སེམས་བསྐྱེད་འདི་ལ་རག་ལས། ཕ་རོལ་ཏུ་ཕྱིན་པ་དང་ཕྱིན་བྱེད་
ཀྱང་འདི་ལ་རག་ལས་པས་འདི་གསེར་འགྱུར་གྱི་རྩི་ལྟ་བུ་ཡིན། ཚོགས་ རྫོགས་
ཐབས་ཀྱི་གྲོགས་ཀྱང་ཀུན་རྫོབ་སེམས་བསྐྱེད་དང་དོན་དམ་སེམས་བསྐྱེད་གཉིས་པོ་
འདི་ཡིན། དགེ་བ་རང་རྒྱུད་ལ་སྡུད་པར་བྱེད་པ་ཡང་འདི་ཡིན། རྒྱུ་འབྲས་བུ་ལ་མི་
བསླུ་བ་དང་འབྲས་བུ་རྒྱུའི་རྗེས་སུ་ཕྱིན་བྱེད་ཡིན་ཅིང་། སེམས་བསྐྱེད་པ་ལ་བརྟེན་
393



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ནས་འབྲས་བུ་རྫོགས་བྱང་ཐོབ་པ་ཡིན་པས། རྣམ་འགྲེལ་ལས་གསུངས་པའི་རིགས་
པ་དུ་ལྡན་གྱི་ལ་ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་པ་འདི་ཚོ་ཡང་
གནད་ཆེན་པོ་ཡིན། དེ་བཞིན་དུ་སེམས་བསྐྱེད་པ་དེ་བསོད་ནམས་མི་ཟད་པར་
བྱེད་པའི་གཏེར་ཆེན་པོ་ཡང་ཡིན། དེ་ལྟར་ངེས་ཤེས་རྙེད་ནས་བྱང་ཆུབ་ཀྱི་སེམས་
ཐུགས་དམ་གྱི་མཐིལ་དུ་གཟུང་སྟེ། བླ་མ་དོན་ཡོད་མཁས་གྲུབ་དང་འདྲ་བ་ཞིག་
མཛད་དགོས་གསུངས། མར་ཤེས་སོགས་བསྒོམས་ནས་སེམས་བསྐྱེད་ཚུལ་ འདི་
ཤེར་ཕྱིན་རྒྱས་འབྲིང་བསྡུས་གསུམ་གྱི་མན་ངག སློབ་དཔོན་ཞི་བ་འཚོ་དང་ཀ་མ་
ལ་ཤི་ལ་སོགས་ནས་བརྒྱུད། བདག་གཞན་མཉམ་བརྗེའི་སྒོ་ནས་སེམས་བསྐྱེད་ཚུལ་
ནི་སྡོང་པོ་བཀོད་པའི་མདོ་དང་ཕལ་ཆེན་སོགས་ནས་གསུངས་པ་ལྟར་སློབ་དཔོན་ཀླུ་
སྒྲུབ་དང༌། རྒྱལ་པའི་སྲས་པོ་ཤནྟི་དེ་ཝ་ སོགས་ནས་བརྒྱུད་པའི་མན་ངག་ཡིན་
གསུངས། ཡང་ཤ་ཟ་ཚེ་ཡང་རང་གི་མའི་ཤ་ཟ་བའི་ཚོད་ཙམ་དུ་འཇིགས་ནུས་པ་
ཞིག་བྱུང་ན་མར་ཤེས་ཀྱི་རྟོགས་པ་སྐྱེས་པ་ཡིན། དེ་མ་བྱུང་ན་བྱང་སེམས་ཀྱི་སྡོམ་
ལྡན་ཡིན་པ་དང་། གསང་སྔགས་ཀྱི་སྡོམ་ལྡན་ཡིན་པ་དགོངས་པ་འཕྲེད་ལ་ཞུས།
ཡང་སེམས་ཅན་ཐམས་ཅད་མ་མ་ཡིན་ཏེ་ངོ་ཤེས་གི་མི་འདུག་པ་སྙམ་པ་བྱུང་ན། དེ་
ལ་ཚེ་འདིའི་མ་བུ་ཡུན་རིང་མ་འཕྲད་པའི་དབང་གིས་ངོ་མ་ཤེས་པའི་ཚུལ་བླ་མ་
ཡོངས་འཛིན་རིན་པོ་ཆེའི་རྣམ་ཐར་དུ་གསུངས་པ་ལྟ་བུ་ཡིན་པས་དེ་ཙམ་ལ་ངེས་པ་
གང་ཡང་མེད་སྙམ་དུ་བསམས་དགོས། དེ་ལྟར་མར་ཤེས་ནས་དྲིན་དྲན་དགོས་པས་
དྲིན་ལ་གསུམ་མམ་བཞི་ཡོད་དེ། གསུམ་བྱེད་ན། ཕན་པའི་དྲིན། སྡུག་བསྔལ་
ཁུར་བའི་དྲིན་འདི་ཡང་དང་དུ་བླངས་ནས་ཁུར་པ་ཡིན། གྲོགས་བྱེད་པའི་དྲིན་
དང་གསུམ། བཞི་བྱེད་ན་ཕྱི་མ་འདི་ལ་མི་འགྲུབ་པའི་གྲོགས་བྱེད་པའི་དྲིན་དང་
བདེ་བའི་སྤྱོད་གྲོགས་བྱེད་པའི་དྲིན་གཉིས་སུ་ཕྱེ་ནས་བཞིར་བྱེད། མི་འགྲུབ་པའི་
གྲོགས་ནི་གཞན་སུས་ཀྱང་མི་འགྲུབ་པའི་གྲོགས་རང་གི་མས་བྱེད་པ་ཡིན། འདི་
394



ཉིན་སུམ་ཅུ་པ།
དག་སྒོམ་པའི་ཚེ་སེམས་ཅན་ཐམས་ཅད་མིའི་རྣམ་བ་ཅན་དུ་བསྒོམས་ནས་རང་དེའི་
མངལ་དུ་གནས་པ་དང༌། ཕྱིར་བཙས་པ་སོགས་ཀྱི་ཉམས་འདོན་པ་སོགས་བྱེད་པ་
ཡིན། དྲིན་དེ་ཡང་ལམ་རིམ་འདིར་མདོར་ན་ཤེས་ཚད་དང་ནུས་ཚད་ཀྱིས་ཕན་
བཏགས་ཞེས་པ་འདིར་འདུས་པ་ཡིན། ད་ལྟ་རང་ཅག་གིས་མཐོང་བའི་བྱིའུ་འདི་
ཚོས་ཀྱང་བྱིའུ་ཕྲུག་ལ་དགྲ་མེད་པའི་ཚེ་སྐད་སྙན་བར་སྒྲོག་པ་དང༌། དགྲ་མཐོང་
བའི་ཚེ་ལུས་ཀྱི་བྲེད་ཤ་དང་། སྐད་ཀྱང་མི་སྙན་པར་སྒྲོག་པ་དང༌། ཟ་རྒྱུ་རྣམས་
ཀྱང་དེའི་ཁར་མ་རང་གིས་འཇུག་པ་སོགས་དྲིན་གྱིས་སྐྱོང་ཚུལ་མངོན་སུམ་དུ་མཐོང་
བ་ལྟར་ཡིན་མོད། དེ་བཞིན་དུ་རང་ཅག་གི་ཚེ་འདིའི་མས་ཀྱང་དང་པོར་མངལ་དུ་
བསྐྱངས་ཚུལ་དང་། ཕྱིར་བཙས་ནས་ཤའི་འབུ་འདྲ་བ་ཞིག་ཡོད་ཀྱང་བདེ་བ་སྒྲུབ་
པ་དང་། སྡུག་བསྔལ་སེལ་བའི་ཐབས་སྣ་ཚོགས་ཀྱིས་བསྐྱངས་ཚུལ་དང་། དེ་ནས་
ཅུང་ཟད་ལོངས་པ་ན་ཟ་ལུགས་འགྲོ་ལུགས་སོགས་འཇིག་རྟེན་དང་མཐུན་པར་བྱེད་
ཚུལ་དང་འཇིག་རྟེན་གྱི་ཐ་སྙད་ཚུན་ཆད་ཀྱང་བསླབ་ཚུལ་སོགས་བསྒོམས་ལ། དེ་
ཡང་ཆོས་དཔེར་བྲོ་བ་མེད་ཀྱང་ཆུ་ཞིམ། སྐྱོ་སྡུག་མེད་པར་མ་བྱམས་ཞེས་པ་ལྟར་
བསྒོམས། དེའི་ཚེ་ཡང་ཚེ་འདིའི་མ་རྒས་པའི་རྣམ་པ་ཅན་ཞིག་གསལ་བཏབ་ནས་
སྒོམ་དགོས། ཁྱད་པར་དུ་དང་པོ་མིའི་སྲོག་འདི་ཡང་མ་འདིས་སྦྱིན། དེ་ནི་མ་
འདིས་བདག་པོ་མ་རྒྱབ་ན་ཤི་བ་ལས་འོས་མེད་པ་ལ་བདག་པོ་རྒྱབ་པས་འདིས་ངའི་
སྲོག་མགོ་བཏོན་ པ་ ཡིན་པས་དྲིན་ཤིན་ཏུ་ཆེ་སྙམ་དུ་སྒོམ་དགོས། འདི་ནི་བྱང་
སེམས་ལ་མ་གཏོགས་ཉན་རང་དགྲ་བཅོམ་པ་ཡོང་སྲིད་དཀའ་བར་གསུངས་པ་ཡིན།
འོ་ན་དེ་ལྟར་དྲིན་ཆེ་ན་དྲིན་གཟོ་དགོས་སམ་ཞེ་ན་གཟོ་དགོས། གཟོ་ཚུལ་འཇིག་
རྟེན་པ་ལྟར་ཙམ་ཁུག་གང་ཕར་བཞག་འཛམ་གླིང་ཙམ་པས་བཀང་སྟེ་བྱིན་ཡང་དེ་
ཙམ་གྱིས་དྲིན་མི་འཇོལ། དེ་ཡང་མས་རང་ལ་དྲིན་གྱིས་ཇི་ལྟར་བསྐྱངས་པ་ལྟར་
རང་གིས་ཀྱང་མ་ལ་ཡང་ཡང་དེ་ལྟར་བྱས་པ་འདྲ་འདྲ་ཡིན་ཀྱང་དེ་ཙམ་གྱིས་དྲིན་མི་
395



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འཁོར་བར་མཐོང་ནས་ད་རེས་དེ་ལས་ལྷག་པའི་དྲིན་གཟོ་ཞིག་བྱེད་དགོས། དེའི་
ཚུལ་ཡང་ད་རེས་ངས་ཐེག་པ་ཆེན་པོའི་དགེ་བའི་བཤེས་གཉེན་གྱི་ཞལ་ནས་སངས་
རྒྱས་སྒྲུབ་པའི་ཐབས་མ་ནོར་བ་འདི་འདྲ་ཉན་རྒྱུ་བྱུང་བ་ཡང་ཨ་མ་འདིས་ངའི་སྲོག་
མགོ་བཏོན་པ་ཁོ་ནའི་བཀའ་དྲིན་ཡིན། དེ་ལ་ཆོས་ཀྱི་དྲིན་གཟོ་ཞིག་བྱེད་དགོས་
པར་སྣང་སྙམ་དུ་བསམས་དགོས། དྲིན་དྲན་སོགས་མེད་ན་མར་ཤེས་ཙམ་གྱིས་ཕན་
མི་ཐོགས་ཏེ། སྔོན་རྒྱ་གར་ན་མོན་བུ་ཞེས་བྱ་བ་མ་ལ་ཤིན་ཏུ་སྡང་བ་ཞིག་ཡོད་པས་
དགེ་བཤེས་གཅིག་གིས་ཕ་མ་ལ་བྱམས་པར་བྱས་པའི་ཕན་ཡོན། སྡང་བར་བྱས་
པའི་ཉེས་དམིགས་རྣམས་གསུངས་པས། མ་དེ་ཚོགས་ནས་ཡར་ལངས་ཏེ་ཁོ་མོན་བུ་
འདུག་གམ་མི་འདུག་ཟེར་བ་དེ་འདྲ་བྱུང༌། མ་ལ་ཆོས་ཀྱི་དྲིན་གཟོ་སྒོམ་ཚུལ་ནི།
སེམས་ཅན་ཐམས་ཅད་མ་རྒས་འཁོགས་ཀྱི་རྣམ་པར་གསལ་བཏབ་ནས། བསླབ་
བཏུས་ལས། འགྲོ་བ་འདི་དག་ཐམས་ཅད་ནི་འཁོར་བའི་འབྲོག་དགོན་པར་ནི་
འཁྱམས། ཐམས་ཅད་ཤེས་རབ་ཀྱི་མིག་ནི་ལོང༌། དགེ་བའི་བཤེས་གཉེན་གྱི་ལོང་
ཁྲིད་ནི་མེད། གྲོགས་ཀྱི་འཁར་བ་དང་ནི་བྲལ། དུག་གསུམ་གྱི་བཅོང་གིས་ནི་
མནར། གཏི་མུག་གི་མུན་པ་ནི་འཐིབས་ཞེས་སོགས་གསུངས་པ་བཞིན་དུ་ངའི་མ་
འདི་རྣམས། འབྲོག་དགོན་ཏེ་ལུང་སྟོང་དུ་སླེབ་པ་དང་འདྲ་བར་འཁོར་བར་
འཁྱམས། དེར་འཁྱམས་པར་མ་ཟད་མིག་གཡས་པ་ཀུན་རྫོབ་ལ་ལྟ་བའི་མིག་ནི་
ལས་འབྲས་ལ་རྨོངས་པའི་མ་རིག་པའི་ལིང་ཏོག་གིས་འགྲིབ། མིག་གཡོན་པ་དོན་
དམ་ལ་ལྟ་བའི་མིག་ནི་དེ་ཁོ་ན་ཉིད་ལ་རྨོངས་པའི་མ་རིག་པའི་ལིང་ཏོག་གིས་འགྲིབ།
དེས་ཀྱང་མི་ཚད་ཡང་དག་པའི་ལམ་དུ་ཁྲིད་པའི་དགེ་བའི་བཤེས་གཉེན་གྱི་ལོང་ཁྲིད་
ནི་མེད། ལས་འབྲས་ལ་ཁྱད་དུ་མི་གསོད་པའི་དད་པ་དང་ལྡན་པའི་གྲོགས་ཀྱི་
འཁར་བའི་བརྟེན་དང་ནི་བྲལ། ཉོན་མོངས་དུག་གསུམ་གྱི་གཅོང་ནད་དྲག་པོས་ནི་
མནར། གཏི་མུག་གི་མུན་པ་མུན་ནག་ནི་འཐིབས། ཉེས་ལྟུང་གི་ཆར་ཆེན་པོ་ནི་
396



ཉིན་སུམ་ཅུ་པ། །
རྒྱུན་ཆད་མེད་པར་འབབ། མཐོ་རིས་དང་ཐར་པའི་རྒྱུ་དགེ་བའི་སྲོག་གཅོད་པའི་
གཅན་གཟན་མ་རུངས་པ་དུ་མས་ནི་མཐའ་འུར་རུ་རུ་བསྐོར། ངན་སོང་གི་གཡང་
ཁ་ཆེན་པོ་ནི་དུས་རྟག་ཏུ་འགྲིམས། དེ་ཡིན་ཏེ་མཐོ་སྲིད་རྩེར་སྐྱེས་ཀྱང་དཔེར་ན་
ཡར་བཏེག་ནས་དབྱུགས་ན་ཞེད་པོ་བརྡབ་ཡོང་། དེ་བཞིན་དུ་མཐོ་ས་ནས་ངན་
སོང་དུ་དབྱུགས་པ་ནི་ཤིན་ཏུ་འཇིགས། ཡང་ཁྱི་འཐེན་འཐེན་ནས་གློད་ན་ས་
མཆོང་གནམ་མཆོང་བྱེད་པ་ལྟ་བུ་ཞིག་ཡོང་འདོད་པའི་རྟགས་ཡིན་པས་དོན་དུ་ངན་
སོང་གི་གཡང་ཁ་འགྲིམ་པ་རང་ཡིན། དེ་ལྟར་མཐོ་སྲིད་རྩེ་ནས་དམའ་མནར་མེད་
ཀྱི་བར་ཐམས་ཅད་ལ་གོམ་པ་རེ་རེ་ནས་རྡེག་འཆའ། མདོར་ན་བཏང་སྙོམས་ཏེ་
ཁྱབ་པ་འདུ་བྱེད་ཀྱི་སྡུག་བསྔལ་གྱི་མལ་དུ་ལུས། བདེ་བའི་གྲོགས་ཀྱིས་བསླུ་བྲིད་
ཀྱིས་བསླུས། སྡུག་བསྔལ་གྱི་ཐག་པས་བཅིངས་པ་ཡིན་པས་འདི་རྣམས་ཀྱི་དོན་བྱེད་
པའི་ཁུར་ང་ལ་མ་བབས་ན་སུ་ལ་བབས་སྙམ་པ་ལྟ་བུའི་ལྷག་བསམ་དེ་སྦྲེལ་ནས་སྒོམ་
དགོས། དེ་ལྟ་བུའི་གཞན་དོན་ཁུར་དུ་ཁྱེར་བ་དེ་དྲིན་གཟོའི་དུས་ཀྱང་ཡོད་མོད།
ལྷག་བསམ་འདིར་བསྒོམས་པ་ནི་དེའི་ཚད་རྫོགས་པའི་ཕྱིར་ཡིན། གཞན་དོན་དོན་
གཉེར་གྱི་བློ་སྐྱེ་གཞི་ཡིད་འོང་གི་བྱམས་པ་སྐྱེ་བའི་ཕྱིར་དུ་མར་ཤེས་དྲིན་དྲན་དྲིན་
གཟོ་གསུམ་བསྒོམས་པ་ནི། དཔེར་ན་ཕ་བོང་ཆེན་པོ་ཞིག་འགོག་འདོད་ན་སྔོན་ལ་
དེའི་གཡས་གཡོན་ས་སེལ་རྡོ་སེལ་བྱེད་པ་དང་འདྲ། དེ་ལྟར་བསྒོམས་པས་སེམས་
ཅན་ཇི་འདྲ་ཞིག་མཐོང་ཡང་དེའི་མགོ་ལ་བྱིལ་བྱིལ་བྱེད་འདོད་པའི་ཚོད་ཙམ་གྱི་བློ་
སྐྱེ་བ་ཞིག་བྱུང་ན་ཡིད་འོང་གི་བྱམས་པ་སྐྱེས་པ་ཡིན། དེ་ལྟར་བྱམས་པ་བསྒོམས་
ནས་སྙིང་རྗེ་སྒོམ་ཚུལ་ནི། སེམས་ཅན་གྱི་སྡུག་བསྔལ་དཔག་ཏུ་མེད་པ་རེ་རེ་ནས་
སེལ་འདོད་པ་བྱུང་ན་སྙིང་རྗེ་ཆེན་པོ་སྐྱེས་པ་ཡིན། དེ་སྒོམ་པའི་ཚེ་ཡང་སྔོན་ལ་སྡུག་
བསྔལ་ཆེ་རིམ་ནས་བསྒོམས། དེ་ནས་སྡིག་པ་ཆེ་རིམ་ནས་བསྒོམ་སྟེ། མདོ་སྡེ་རྒྱན་
ལས། བཀྲེན་ལ་བརྩེ་ཞིང་མ་རུང་པ་ལ་བརྩེ། ། ཀུན་འཁྲུགས་ལ་བརྩེ་བག་མེད་
397



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྣམས་ལ་བརྩེ། ། ཡུལ་གྱི་གཞན་དབང་ཅན་ལ་སྙིང་རྗེ་དང་། ། ལོག་པར་མངོན་
པར་ཞེན་ལ་སྙིང་རྗེའོ། ། ཞེས་ཕྱིན་དྲུག་གི་མི་མཐུན་ཕྱོགས་ལ་གནས་པ་ལ་སྙིང་རྗེ་
སྒོམ་དགོས་པར་གསུངས། དེ་ནས་མཚམས་མེད་བྱེད་པ་དང་། དམ་ཚིག་ཉམས་
པ་དང༌། སྡོམ་པ་ཉམས་པ་དང༌། དེ་ནས་རིམ་གྱིས་སྦྱངས་ཏེ། དགྲ་ལ་བསྒོམས།
དེ་ལ་གོམས་པ་ན་ཉན་རང་དགྲ་བཅོམ་ལ་འདི་རྣམས་ཐབས་མཁས་པ་དང་བྲལ་ཏེ་
ཞི་བ་རྐྱང་པ་ལ་ཞུགས་པ་སོགས་དང་བྲལ་ན་སྙམ་དུ་བསྒོམས། དེ་ནས་དེ་བས་ན་
བདག་གིས་སེམས་ཅན་མ་བསྒྲལ་བ་རྣམས་བསྒྲལ་བར་འགྱིའོ། མ་གྲོལ་བ་རྣམས་
གྲོལ་བར་འགྱིའོ། དབུགས་མ་ཕྱིན་པ་རྣམས་དབུགས་དབྱུང་བར་འགྱིའོ། ཡོངས་
སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་འདས་བར་འགྱིའོ། སྙམ་
དུ་ལྷག་བསམ་སྒོམ་དགོས། བྱམས་ སྙིང་རྗེ་སྒོམ་དགོས་ཏེ། ཇོ་བོས་ཀྱང་བྱང་
སེམས་སྒོམ་འདོད་པ་རྣམས་ལ་བྱམས་སྙིང་རྗེའི་དམིགས་པ་རེ་འབོག་པར་མཛད་པ་
ཡིན། དེ་ཡང་སེམས་ཅན་ཐམས་ཅད་སངས་རྒྱས་སུ་བྱེད་འདོད་ཀྱི་བློ་དེ་གཞན་
དོན་དོན་གཉེར་ཡིན་ཞིང་སྙིང་རྗེ་ནི་མིག་དང་འདྲ། བྱམས་པ་ལག་པ་དང་འདྲ།
ལྷག་བསམ་དཔུང་བ་དང་འདྲ་སྟེ། ལྷག་བསམ་མེད་ན་གཞན་དོན་ཁུར་དུ་ཁྱེར་མི་
ནུས། སྙིང་རྗེའི་མིག་གིས་བལྟས་བྱམས་པའི་ལག་པས་བླངས། ལྷག་བསམ་གྱི་
དཔུང་པས་གཞན་དོན་ཁུར་དུ་ཁྱེར་བ་བྱེད་པ་ཡིན། ཡང་རང་ཉིད་སངས་རྒྱས་ཀྱི་
གོ་འཕང་ཐོབ་པར་འདོད་པའི་སེམས་དེ་སྨོན་སེམས་ཡིན། དེའི་ཕྱིར་དུ་སྦྱིན་སོགས་
ཀྱི་སྤྱོད་པ་ལ་སློབ་པར་འདོད་པའི་སེམས་དེ་འཇུག་སེམས་ཡིན་གསུངས། བདག་
གཞན་མཉམ་བརྗེའི་སྒོ་ནས་སེམས་བསྐྱེད་ན་མར་ཤེས་དྲིན་དྲན་དྲིན་གཟོ་གསུམ་
སྒོམ་ནས་གཏོང་ལེན་སྦྱོང་གསུང་བ་ཡོད་ཀྱང་བརྒྱུད་པའི་ཆུ་བོ་གཉིས་ཡིད་འོང་ནས་
འདྲེས་པ་ ཡིན་ པས་ མར་ཤེས་སོགས་ལོགས་སུ་སྒོམ་མི་དགོས་ཏེ། དེའི་གོང་དུ་
བརྒྱུད་པའི་ཆུ་བོ་སོ་སོ་ཡིན་པས་སྒོམ་ལུགས་ཀྱང་སོ་སོར་འོང་། དེའི་ཚུལ་ཡང་
398



ཉིན་སུམ་ཅུ་པ།
བཏང་སྙོམས་ཀྱི་ཚབ་ཏུ་བསྟོད་སྤྲིན་རྒྱ་མཚོ་ལས། སྡུག་བསྔལ་རྨི་ལམ་དུ་ཡང་མི་
འདོད་ཅིང༌། ། ཕུལ་བྱུང་བདེ་ལ་ཆོག་ཤེས་མེད་པར་ནི། ། འགྲོ་བ་འདི་དག་ཁྱད་
པར་ཡོད་མིན་ན། ། གཞན་བདེ་ཡལ་བར་འདོར་རྣམས་ཆེས་འཁྲུལ་བར། ། བརྩེ་
ལྡན་ཁྱོད་ཀྱིས་གཟིགས་ནས་བདག་དང་གཞན། ། མཉམ་པ་ཉིད་དུ་མཐོང་བའི་
བྱང་ཆུབ་སེམས། ། ཐོག་མ་ཉིད་དུ་གོམས་པར་མཛད་པ་ཡིས། ། སེམས་ ཅན་
ཐམས་ཅད་ཁྱོད་ཀྱིས་བདག་གིར་བཟུང༌། ཞེས་གསུངས་པ་ལྟར་ཐོག་མར་བདག་
གཞན་མཉམ་པ་བསྒོམས། དེ་ནས་བརྗེ་བ་བསྒོམས་པ་ལ་བདག་གཅེས་འཛིན་གྱི་
སྐྱོན་བསམས་པ། གཞན་གཅེས་འཛིན་གྱི་ཡོན་ཏན་བསམས་ པའམ་ ཕན་ཡོན་
བསམས་པ་གཉིས་ལས་ཕྱི་མ་ནི་སྤྱོད་འཇུག་ལས། སེམས་ཅན་རྣམས་དང་རྒྱལ་བ་
། སངས་རྒྱས་ཆོས་འགྲུབ་འདྲ་བ་ལ། ། རྒྱལ་ལ་གུས་བྱེད་དེ་བཞིན་དུ།
སེམས་ཅན་ལ་མིན་ཅི་ཡི་ཚུལ། ། ཞེས་གསུངས་པ་ལྟར་སངས་རྒྱས་ཀྱི་ཆོས་ཐམས་
ཅད་སེམས་ཅན་ལ་བརྟེན་ནས་སྒྲུབ་དགོས་པ་ཤ་སྟག་ཡིན་པས་འདི་རྣམས་ཡལ་པར་
དོར་ཏེ་སངས་རྒྱས་ལ་གུས་པར་བྱེད་པ་ནི་ཚུལ་མིན་ལ་འོས་སྙམ་དུ་བསམ་ཞིང་།
རང་གཅེས་འཛིན་ལ་དགྲར་བལྟས་ནས་གནོད་པ་ཅི་འཁྱོལ་བྱེད་དགོས། དེ་ལྟར་
ཕན་ཡོན་དང་ཉེས་དམིགས་བསམས་པ་ལ་བརྟེན་ནས་ཡིད་འོང་གི་བྱམས་པ་ཤུགས་
དྲག་སྐྱེ་བ་ཡིན། དེའི་ཚུལ་ཡང་དགེ་བཤེས་འབན་གུང་རྒྱལ་གྱིས་ང་ནི་ཉོན་མོངས་
པའི་སྒོར་གཉེན་པོའི་མདུང་ཐུང་བསྣུན་ནས་སྡོད་པ་མིན་པ་གཞན་བྱ་རྒྱུ་མེད། ཁོ་
གྲིམ་ན་ང་ཡང་གྲིམ། ཁོ་གློད་ན་ང་ཡང་གློད་གསུང་བ་ལྟར་ཁོ་རང་གིས་མཛད་ཚུལ་
ཡང་བྲག་རྒྱབ་ཏུ་ཞོ་སྟོན་ཞིག་བྱུང་བ་ལ་ལག་བདེ་བས་གྲལ་མགོར་ཞོ་མང་པོ་ཞུས་པ་
གྲལ་གྱི་སྨད་ཞིག་ཏུ་ཡོད་པས་གཟིགས་ཏེ་ང་ལ་ཆད་འགྲོ་བར་སྣང་སྙམ་པ་ཐུགས་ལ་
འཁྲུངས་པ་ན་དེ་འཕྲལ་གཉེན་པོས་ཟིན་པར་མཛད་དེ་ཕོར་ པ་ ཁ་སྦུབ། དབུ་
གཏུམས་ནས་བཞུགས་པས་མཚམས་ཞིག་ལག་བདེ་སྐུ་མདུན་དུ་སླེབ་སྟེ་ཞོ་བཞེས་
399



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཟེར་བར། བློ་ཉེས་པོ་ཁོས་ད་གིན་ནས་འཐུང་ཚར་གསུངས་ནས་མ་བཞེས་པ་ཡིན།
རང་གཅེས་འཛིན་ལ་དགྲར་ལྟ་ཚུལ་དེ་འདྲ་བ་བྱེད་དགོས། ཡང་དགེ་བཤེས་པོ་ཏོ་
བ་སྐུ་ན་ཕྲ་མོའི་དུས་ནས་གཞན་གཅེས་པར་འཛིན་ཏེ། མི་ཚོས་ཆུ་འདི་ཐམས་ཅད་
ཀོང་ཆུ་རླག་ཟེར་བ་ཞིག་ཏུ་འགྲོ། དེ་ན་བྱ་འདམ་སེལ་ཟེར་བ་ཞིག་ཡོད། ཆུའི་ནང་
གི་མི་རོ་རྟ་རོ་ཐམས་ཅད་དེས་སེལ། བྱ་དེ་ཤི་ན་སེལ་མཁན་མེད་ཟེར་བ་གསན་པས་
བྱ་དེ་ཤིན་ཏུ་གཅེས་པར་འདུག་གསུངས་དེ་ཤི་དོགས་པའི་ཐུགས་ཁྲལ་མཛད། རྒྱ་
ལམ་དུ་འགྲོ་མཁན་ཚོའི་སར་ཕེབས་ནས་མགྲོན་པོ་ཀུན་ཁྱེད་ཅག་ཡུལ་དུ་ལོ་ལེགས་
པར་ཤོག བྱེས་སུ་དོན་འགྲུབ་པར་ཤོག་གསུངས་ནས་ཐུགས་སྨོན་མཛད། ནམ་
མཁར་ལྷགས་པས་ཤིང་ལོ་ཁྱེར་བ་གཟིགས་པ་ན་བཤུམས། སེམས་ཅན་མ་རེད་ཤིང་
ལོ་རེད་ཞུས་ཙ་ན་བཤུམ་འཕྲོ་གཅོད། ཁོང་རང་གི་ཞལ་ནས། རང་གི་དྲན་པས་ཕ་
རོལ་པོ་རྒྱལ་ན་དགའ། བདེ་ན་དགའ། སྐྱིད་ན་དགའ་བ་ལས་རང་རྒྱལ་བ་སོགས་
བྱུང་ན་དགའ་སྙམ་པའི་རྟོག་པ་འོང་མ་མྱོང་ཞེས་གསུངས་ཏེ་གཞན་གཅེས་འཛིན་
བསམ་ཚུལ་དེ་འདྲ་ཞིག་བྱེད་དགོས་གསུངས། ཡང་མན་ངག་བདུན་གྱི་སྐབས་སུ་
སེམས་ཅན་དྲིན་ཆེ་བའི་སྒོ་ནས་སྒོམ་པ་དང་། འདིའི་སྐབས་སེམས་ཅན་གཅེས་
པར་གཟུང་བ་དོན་ཆེ་སྒོ་ནས་སྒོམ་པ་ཡིན་པས་སྒྲུབ་ལུགས་མི་འདྲ། དེའི་ཚུལ་ཡང་
སེམས་ཅན་འདི་རྣམས་གཅེས་པར་གཟུང་ན་བདག་ལ་སངས་རྒྱས་ཀྱི་གོ་འཕང་སྟེར་
ཡོང་སྙམ་དུ་བསམས་པ་ཡིན། དེ་ནས་གཏོང་ལེན་སྒོམ་པ་ནི་བྱམས་པ་དང་སྙིང་རྗེ་
དམིགས་པ་ཙམ་གྱིས་མ་ཚིམ་པར་ལག་ཏུ་བླངས་པ་ཡིན། དེ་གེགས་སེལ་བོགས་
འདོན་ཀྱང་ཡིན། གཏོང་བ་བྱམས་པའི་ལག་ལེན་དང༌། ལེན་པ་སྙིང་རྗེའི་ལག་
ལེན་ཡིན། གཏོང་ལེན་འདི་ནི་གལ་ཆེ་བས་ཐམས་ཅད་ཀྱིས། དེས་ན་རྗེ་བཙུན་བླ་
མ་ཐུགས་རྗེ་ཅན། ། མར་གྱུར་འགྲོ་བའི་སྡིག་སྒྲིབ་སྡུག་བསྔལ་ཀུན། ། མ་ལུས་ད་
ལྟ་བདག་ལ་སྨིན་པ་དང་། ། བདག་གི་བདེ་དགེ་གཞན་ལ་བཏང་བ་ཡིས། ། འགྲོ་
400



ཉིན་སུམ་ཅུ་པ།
ཀུན་བདེ་དང་ལྡན་པར་བྱིན་གྱིས་རློབས། ། ཞེས་པ་ལན་གསུམ་ཙམ་དང་སྦྲེལ་ནས་
གཏོང་ལེན་འདི་མ་མཐའ་ནུབ་རེ་ལ་ཚར་གསུམ་རེ་ཙམ་མཛད་དགོས་གསུངས། དེ་
ཡང་གཏོང་ལེན་སྒོམ་པའི་ཚེ་ཐོག་མར་དམྱལ་བ་པ་རྣམས་ལ་རང་གི་རྣ་བུག་གཡས་
ནས་རླུང་ཕྱིར་འབུད་པ་དང་མཉམ་དུ་རང་གི་བདེ་དགེ་དང༌། མ་འོངས་པ་ན་རང་
ཉིད་སངས་རྒྱས་པའི་སྐབས་ཀྱི་ཡོན་ཏན་རྣམས་ཀྱང་ཕར་གཏོང་། རྣ་བུག་གཡོན་
ནས་རླུང་ཚུར་རྔུབ་པ་དང་མཉམ་དུ་སེམས་ཅན་དེ་དག་གི་སྡུག་བསྔལ་རྣམས་ཚུར་
བླངས་ཏེ་རང་གི་རྒྱུད་ཀྱི་བདག་འཛིན་མ་རིག་པ་ཐལ་བའི་རྡུལ་ཕྲན་བཞིན་དུ་བརླག་
སོང་སྙམ་པའི་མོས་པ་བྱ། དེའི་ཚེ་ངན་སོང་བ་དག་ལ་ད་ལྟ་ལམ་གྱི་རྟེན་མངོན་མཐོ་
ལ་འགོད་པའི་སངས་རྒྱས་ཀྱི་འཕྲིན་ལས་མེད་པ་དེ་ད་ལྟ་རང་ལ་ཡོད་པས་དེ་ཡང་
གཏོང་བའི་མོས་པ་དང་། རང་དགེ་སློང་གི་དབྱིབས་སུ་ཡོད་པའི་དབྱིབས་ཚུན་
ཆད་ཀྱང་གཏོང་བར་ གསུངས་ ཤིང་། གཙོ་བོར་རང་རྒྱུད་ཀྱི་ཚུལ་ ཁྲིམས་ཀྱང་
གཏོང་། དེ་ནས་དཔེ་ཆོས་སུ་རྙོང་ལ་སྤྲེའུ་ཞེས་འབྱུང་བ་ལྟར་སྤྲེའུ་འགྲོ་སའི་ལམ་གྱི་
ཁར་རྙིང་སྦྱར་ནས་བཞག་ན་སྤྲེའུའི་རྐང་ལག་དེ་ལ་འབྱར་ཏེ་སྤྲེའུ་འཛིན་ཐུབ་པ་ལྟར།
འདོད་ཡོན་ལྔའི་དམ་རྩི་ལ་འབྱར་ནས་བསྡད་པ་རྣམས་ལ་གཏོང་ལེན་བསྒོམས། དེ་
ནས་ཉན་རང་དགྲ་བཅོམ་ལ་བསྒོམས། དེ་ནས་བྱང་འཕགས་ལ་བསྒོམས། དེ་
ཡང་རང་སངས་རྒྱས་པའི་ཚེ་བྱང་འཕགས་རྗེས་སུ་འཛིན་པའི་ཕྱིར་དུ་ཡིན། དེས་
ཐམས་ཅད་ལ་རིགས་འགྲེ། དེའི་ཚེ་རང་ཐུབ་དབང་དུ་བསྒྱུར་ཀྱང་ཆོག་གསུངས།
ཡང་བདག་གཞན་མཉམ་བརྗེའི་སྐབས་འདིར་དགེ་བཤེས་ངག་དབང་བསྟན་བཟང་
གིས། སྐྱབས་མགོན་ཁྲི་ཆེན་རིན་པོ་ཆེར་བྱང་ཆུབ་འདོད་པའི་བློ་གང་གི་སྐབས་སུ་
ཡོང་ཞེས་བཀའ་འདྲི་ཞུས་སོང་བར། གསར་དུ་སེམས་བསྐྱེད་པ་མིན་ན་གཏོང་ལེན་
གྱི་སྐབས་སུ་ཚང་ནས་ཡོང༌། གསར་དུ་སེམས་བསྐྱེད་པ་ཡིན་ན་བྱང་ཆུབ་འདོད་
པའི་བློ་ཞིག་བཅོས་བྱས་སྒོམ་དགོས་གསུངས་སོང་དེ་ལྟར་སྒོམ་སྟེ་མདོར་ན་སེམས་ལ་
401



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཐུགས་དམ་མཛད་པའི་རི་མོ་ཕྱིར་མངོན་ཙམ་ཞིག་མཛད་དགོས། རང་ལས་གཞན་
གཅེས་པར་བཟུང་བའི་ཕན་ཡོན་ལ་ཚེ་འདིའི་ཕན་ཡོན་དང་ཕྱི་མའི་ཕན་ཡོན་གཉིས་
ལས་དང་པོ་ནི། སྔོན་བྱ་སའི་ཀོ་བར་མི་མང་པོ་ཞུགས་ཏེ་ཕྱིན་པར་ཀོ་བ་ཆུར་བྱིངས་
གྲབས་བྱས་པས་བང་ཆེན་པ་ཞིག་གི་སེམས་ལ་ཀོ་བ་འདི་ནུབ་ན་མི་འདི་ཙམ་ཤི་འགྲོ་
རྒྱུ་རེད། དེ་ལས་ རང་ཤི་ན་ཡང་ཤི་མི་འདི་རྣམས་ ཐར་ན་དགའ་ སྙམ་ སྟེ་ཆུར་
མཆོངས་པས་འཇའ་ཟུག སྐྱོན་གང་ཡང་མ་བྱས་པར་ཕ་རོལ་ཏུ་བདེ་བར་སླེབས།
གཉིས་པ་ནི། མ་ཞིག་དང་བུ་མོ་ཞིག་མཉམ་དུ་ཆུས་ཁྱེར་བར་བུ་མོའི་སེམས་ལ་ང་
རང་ཤི་ན་ཡང་ཤི། མ་དེ་མ་ཤི་ན་དགའ་སྙམ། མའི་སེམས་ལ་ང་ཤི་ན་ཡང་ཤི་བུ་མོ་
མ་ཤི་ན་དགའ་སྙམ་པའི་ངང་འཇའ་འོད་སོགས་ཀྱི་ལྟས་དང་བཅས་གཉིས་ཚེ་འཕོས་
ནས་ལྷར་སྐྱེས་པ་ཡིན་འདུག ཡང་བདག་རྫོགས་པའི་བྱང་ཆུབ་པར་བྱའོ་སྙམ་ན་
སྨོན་སེམས་གཟུང་ཞིང༌། དེ་འདྲའི་བློ་དེ་བྱང་ཆུབ་མ་ཐོབ་ཀྱི་བར་དུ་མི་བཏང་ངོ་
སྙམ་ན་བསླབ་པ་ལ་སློབ་དགོས་གསུངས། བཟོད་པའི་སྐབས་འགལ་དུམ་ལ་ཡང་མི་
ཁྲོ་གསུངས་པ་ནི། ཤིང་སྡོང་འགྱེལ་བ་མཐོང་ན་དེ་ལ་ཡིད་འཁྲུགས་པར་བྱེད་པ་དེ་
ཁོང་ཁྲོ་ཡིན་པས་དེ་འདྲ་ཡང་བྱར་མི་རུང་། དེར་མ་ཟད་རལ་གྲི་དགྲ་ལ་རྒྱབ་ན་དགྲ་
བས་གཉེན་འཇིགས། མཆུ་གང་གཉེན་ལ་བྱས་ན་གཉེན་པས་དགྲ་བྱམས། ཞེས་
གསུངས་ཏེ། དགྲ་ལ་གྲི་རྒྱབ་ ན་གཉེན་ཚོ་ཡང་མི་འདི་སྨྱོན་ པ་ རེད་ཟེར་ནས་
འཇིགས་འགྲོ། གཉེན་ལ་ཁ་འཇམ་སོགས་བྱས་ན་དགྲ་གི་ཚོ་ཡང་འདི་ཁོ་རང་གི་
གཉེན་ལ་ཡག་པོ་བྱེད་གི་འདུག་སྙམ་ནས་དགའ་བ་འོང་གསུངས། བརྩོན་འགྲུས་ཀྱི་
སྐབས་ས་སྐྱ་ལེགས་བཤད་ལས། ལེ་ལོ་ཅན་གྱི་ཁ་ལ་ཆུ་ཡང་རིང་། ། ཞེས་ལེ་ལོ་ཅན་
ལ་ཆོས་ ཕར་བཞག་ཆུ་ཙམ་ཡང་ལེན་པ་མ་ལྕོགས་པས་ཁ་ལ་ཆུ་རག་དཀའ་བར་
གསུངས་པ་ལྟར་ཡིན་གསུངས། ཤེས་རབ་ཀྱི་སྐབས་ཕན་ཡོན་རྒྱ་ཆེར་གསུངས་པ་ནི་
ཀུན་རྫོབ་རྟོགས་པའི་ཤེས་རབ་ཀྱི་ཡིན་ལ། དེ་ཡང་ཡང་དག་པའི་དོན་གྱི་ཤེས་རབ་
402



ཉིན་སུམ་ཅུ་པ།
ཡིན་ཏེ། དེ་མེད་ན་དད་པ་ལ་སོགས་པའི་ཡོན་ཏན་གཞན་མེད་གསུངས། ཞི་
གནས་ཀྱི་སྐབས་ཞི་གནས་ལ་འཇོག་སྒོམ་གི་ཀྱང་མཉམ་པར་མ་བཞག་གོང་དུ་ཡུལ་
ཅུང་ཟད་དཔྱད་ནས་དེའི་ངང་དུ་འཇོག་པ་དེ་ལ་རྣམ་པར་རྟོག་པ་དང་བཅས་པའི་
གཟུགས་བརྙན་ཟེར་བ་ཡིན། དེ་ལྟར་མི་བྱེད་པར་དང་པོ་ནས་མཉམ་པར་འཇོག་
པ་དེ་ལ་རྣམ་པར་རྟོག་པ་མེད་པའི་གཟུགས་བརྙན་ཟེར་བ་ཡིན། ཡང་ཕྱི་རོལ་པས་
རྡེའུ་དང་ཤིང་བུ་དམིགས་རྟེན་དུ་བྱས་ནས་ཞི་གནས་སྒོམ་པ་ཡོད་ཀྱང་དེས་ཤེས་རྒྱུད་
ལ་ཕན་ཆེར་མི་ཐོགས། རང་ཅག་གིས་ནི་འཁོར་བ་ལས་གྲོལ་བའི་ཐར་པ་མི་གནས་
པའི་མྱང་འདས་ཐོབ་པ་ལ་སྟོང་ཉིད་རྟོགས་དགོས། དེ་ལ་ཞི་གནས་སྒོམ་དགོས་
པར་མཐོང་ནས་དེའི་ཡན་ལག་ཙམ་དུ་སྒོམ་པ་མ་གཏོགས་སྒོམ་བྱའི་གཙོ་བོར་མི་བྱེད་
གསུངས། འདིར་ཏིང་ངེ་འཛིན་སྐྱོན་མེད་ནི་གསལ་ཆའི་ངར་དང་ལྡན་པ་དང༌།
དམིགས་པ་ལ་རྩེ་གཅིག་དུ་གནས་པའི་ཁྱད་པར་གཉིས་ལྡན་ཡིན་ལ། གསལ་ཆའི་
ངར་ཐོན་པ་ལ་བྱེད་པ་དང་། མི་རྟོག་པར་རྩེ་གཅིག་ཏུ་འཇོག་པ་ལ་རྒོད་པས་བར་དུ་
གཅོད་པས་ན་འགལ་རྐྱེན་བྱིང་རྒོད་ཕྲ་རགས་ངོས་ཟིན་ནས། མཐུན་རྐྱེན་དྲན་ཤེས་
བསྟེན་པ་གནད་ཡིན་གསུངས། འདིའི་སྐབས་ཀྱི་དྲན་པ་ནི་གཞན་གྱིས་ གཏིང
བསྐུལ་བཏང་བ་ལ་བརྟེན་ནས་དྲན་ཐུབ་ཙམ་ལྟ་བུ་མིན་པར་དྲན་པ་རྒྱུན་ཆགས་པ་
ཞིག་དགོས། ཏིང་ངེ་འཛིན་སྒོམ་པའི་ཚེ་བློའི་འཛིན་སྟངས་ཅུང་དམའ་རུ་སོང་བ་
ན་བྱིང་བ་ཕྲ་མོ་སླེབ་པ་ཡིན། ཡང་འཕྲོ་བ་དང་རྒོད་པ་མི་གཅིག་སྟེ། འཕྲོ་བ་ནི་
ཡུལ་གང་ལ་དམིགས་པའི་ཡུལ་དེ་ལས་གཞན་པའི་དགེ་བའི་ཆ་ལ་སེམས་འཕྲོ་ན་ཡང་
འཕྲོ་ང་ཡིན། རྒོད་པ་ནི་འདོད་ཆགས་ཀྱི་ཆར་གཏོགས་ཡིན། དེ་ཡང་འཕྲོ་རྒོད་
ལས་སེམས་གླན་ཏེ་དམིགས་པ་ལ་འདོགས་པ་དང༌། གནས་ཆ་ནམ་བྱུང་རེས་ཀྱི་
བྱིང་ཟོན་བྱེད་པ་གཉིས་རེ་མོས་སུ་སྐྱོང་བ་ནི་ཏིང་ངེ་འཛིན་བསྒོམས་པའི་གནད་དམ་
པ་ཡིན། ཡང་རྩོལ་བ་མི་བསྐྱེད་པར་གསུངས་པ་ནི་ཏིང་ངེ་འཛིན་ལ་མི་རྩོལ་བའི་
403



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དོན་མིན་གྱི། ཏིང་ངེ་འཛིན་ལ་རྩོལ་བཞིན་པའི་ངང་ནས་རྩོལ་བ་གསར་པ་མི་སྐྱེད་
པའི་དོན་ཡིན། གདམས་ངག་མི་བརྗེད་པ་དགོས་པར་གསུངས་པ་ནི་སེམས་ནང་དུ་
འཇོག་པའི་གདམས་ངག་བརྗེད་མི་ཉན་པའི་དོན་ཡིན། ཡང་དཔེར་ན་གཙུབ་ཤིང་
བར་མཚམས་མེད་པར་གཙུབ་ན་མེ་འབྱུང་ལ། གཏམ་སྨྲ་བ་སོགས་ཀྱིས་བར་ཆོད་
བཞིན་དུ་གཙུབ་ན་མེ་འབྱུང་བའི་དུས་མེད་པ་ལྟར། ཞི་གནས་བསྒོམ་པ་པོས་ཀྱང་
ཉིན་རེར་ཐུན་རེ་བར་མཚམས་མེད་པར་མ་མཛད་པར་ཉིན་གཅིག་གཉིས་མཚམས་
བཞག་ན་དགེ་སྦྱོར་གཞན་ཆག་པ་དང་མི་འདྲ་བར་དགེ་སྦྱོར་གྱི་བར་ཆད་ཆེན་པོར་
འགྱུར་བ་ཡིན། ཡང་གནས་ངན་ལེན་ནི་དགེ་བའི་ཕྱོགས་ལ་ བལ་ ཆད་གྱེན་དུ་
འདེད་པ་ལྟ་བུ་དང་། མི་དགེ་བའི་ཕྱོགས་ལ་རི་གཟར་གྱི་རྦབ་དང་འདྲ་བ་འོང་བ་དེ་
ཁ་ལུས་ཀྱི་གནས་ངན་ལེན་ཡིན། ཡང་ཤིན་སྦྱངས་སྐྱེ་ཁར་ཀླད་པ་ལྕི་ཐེམ་པ་འབྱུང་
གསུངས་པ་ནི་མི་བདེ་བའི་ཉམས་མིན་གྱི་བདེ་ཉམས་ཡིན་ཏེ། དགུན་ཁ་སྐྲ་བཞར་
ནས་མགོ་འཁྱགས་པའི་ཚེ་ལག་པ་མེ་ལ་སྲོས་ཏེ་མགོ་ལ་སྦྱར་ན་བདེ་ཉམས་དང་
བཅས་པའི་ལྕི་བེམ་པ་འབྱུང་བ་ལྟ་བུ་ཡིན་ཞེས་པཎ་ཆེན་དཔལ་ལྡན་ཡེ་ཤེས་ཀྱིས་
གསུངས་པ་ལྟར་ཡིན། ཁྱོད་ཀྱི་བསྟན་པའི་རྗེས་འགྲོ་བ། ། བསམ་གཏན་དངོས་
གཞི་མ་ཐོབ་ཀྱང་། ། བདུད་ཀྱི་མིག་རས་བཙའ་བཞིན་དུ། ། སྲིད་པ་དག་ནི་ཟློག་
པར་བྱེད། ། ཅེས་པའི་སྐབས་བསམ་གཏན་གྱི་དངོས་གཞི་མ་ཐོབ་ཀྱང་བསམ་
གཏན་དང་པོའི་ཉེར་བསྡོགས་མི་ལྕོགས་མེད་ཙམ་ལ་བརྟེན་ནས་དགྲ་བཅོམ་ཐོབ་རྒྱུ་
ཡོད་པ་སངས་རྒྱས་ཀྱི་བསྟན་པ་ཁོ་ནའི་ཁྱད་ཆོས་ཡིན་ཞིང་། དེ་འདྲ་བའི་གང་ཟག་
དེ་ལ་བདུད་ཀྱིས་བལྟས་བལྟས་པར་ཡོད་བཞིན་དུ་སྲིད་པ་ཟློག་ནས་ཐར་པ་ཐོབ་པའི་
དོན་ཡིན་གསུང་ངོ་།། ། །
404



ཉིན་སོ་གཅིག་པ།
རྗེ་རིན་པོ་ཆེས། ཟླ་བ་ལས་འོང་ལེགས་བཤད་འོད་དཀར་གྱིས། ། བློ་མིག་
ཀུན་དའི་ཚལ་རབ་ཕྱེ་བའི་ཚེ། ། སངས་རྒྱས་བསྐྱངས་ཀྱིས་བསྟན་པའི་ལམ་མཐོང་
ནས། ། ཀླུ་སྒྲུབ་ལུགས་བཟང་གཙོ་བོར་མི་འཛིན་སུ། ། ཞེས་གསུངས་པ་ལྟར།
དཔལ་ལྡན་ཟླ་བ་གྲགས་པའི་ལེགས་བཤད་འོད་དཀར་ཅན་གྱི་འཕྲེང་བས། བློ་གྲོས་
ཀྱི་མིག་རབ་ཏུ་ཕྱེ་བའི་དུས་སུ། སློབ་དཔོན་སངས་རྒྱས་བསྐྱངས་ཀྱིས་བསྟན་པའི་
ལམ་ལེགས་པར་མཐོང་ནས། ཀླུ་སྒྲུབ་ཀྱི་ལུགས་བཟང་གཙོ་བོར་མི་འཛིན་པའི་
དཔྱོད་ལྡན་སུ་ཞིག་ཡོད་དེ་མེད་པར་གསུངས་པའི་ཚུལ་ལ་བསམས་ཏེ་ལྟ་བ་འཚོལ་བ་
ལ་འབད་དགོས་ཤིང༌། ལྟ་བ་དེ་
དེ་ཡང་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས།
སྣང་བས་སྟོང་པ་མི་སྒྲིབ་ཤིང་། ། སྟོང་པས་སྣང་བ་མི་འགོག་པ། ། སྟོང་དང་རྟེན་
འབྱུང་དོན་གཅིག་པའི། ། ལམ་བཟང་དེ་ཚེ་མངོན་སུམ་འགྱུར། ། དེ་སྐད་སྨྲ་བ་
མང་ཐོས་སྤོང་བ་པ། ། བློ་བཟང་ཆོས་ཀྱི་རྒྱལ་མཚན་ཞེས་བྱ་སྟེ། ། དགེ་བས་འགྲོ་
ཀུན་ཞི་སྒོ་གཉིས་པ་དང་། ། བྲལ་བའི་ལམ་འདིས་མྱུར་དུ་རྒྱལ་གྱུར་ཅིག ། ཅེས་
གསུངས་པ་ལྟར་ཡིན། སློབ་དཔོན་ཟླ་གྲགས་ཀླུ་སྒྲུབ་ཀྱི་སློབ་མ་ཡིན་མིན་ལ་དེ
པ་བྱེད་པ་བྱུང་ཀྱང༌། དེ་ཡིན་པ་ནི་ཇོ་བོས། ཀླུ་སྒྲུབ་སློབ་མ་ཟླ་གྲགས་ཡིན། །
ཞེས་དང༌། ཀླུ་སྒྲུབ་རང་ཉིད་ཀྱིས་ཀྱང་། སློབ་མའི་མཐའ་མ་ཟླ་གྲགས་ལ། །
ཀྱི་མཐའ་མ་སྐྱེ་མེད་བསྟན། ། ཞེས་གསུངས་པ་ལྟར་ཡིན་གསུངས་ནས། དངོས་
གཞིའི་གསུང་བཤད་ལ་སེམས་བསྐྱེད་པ་ཙམ་གྱིས་མི་ཆོག རྒྱལ་སྲས་སྤྱོད་པ་ལ་སློབ་
དགོས་པས་དང་པོར་ལེགས་པར་ཉན་ནུས་མི་ནུས་རང་གི་བློ་ཚོད་ལ་བལྟས་ནས་ནུས་
པར་སྣང་ན་སློབ་དགོས། དེའི་ཕྱིར་ཐོག་མར་ཁོང་དུ་ཆུད་པར་བྱས་ལ་སྡོམ་པ་
ལ་དོགས་
ཆོས་
405



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
བླངས་ནས་བྱང་སེམས་ཀྱི་རྩ་ལྟུང་བཅོ་བརྒྱད་དང་ཉེས་བྱས་ཞེ་དྲུག་སོགས་ཀྱིས་མ་
གོས་པ་ལ་འབད། བརྒྱ་ལ་གོས་ནའང་ཕྱིར་བཅོས་ཀྱིས་དག་པར་བྱེད། གཙོ་བོ་ནི་
ཕྱིན་དྲུག་གི་མི་མཐུན་ཕྱོགས་ཀྱིས་མ་གོས་པ་ལ་འབད་ཅིང༌། དེས་གོས་ན་ཕྱིན་དྲུག་
ལ་སློབ་ཁུལ་བྱས་ཀྱང་བྱིས་པ་ཆུང་ངུས་བྱེ་མའི་རི་ལ་འཛེགས་པ་ལྟར་ཡར་སོང་བ་
ལས་མང་ཙམ་མར་འགྲིལ་ཡོང་། ཕྱིན་དྲུག་གི་མི་མཐུན་ཕྱོགས་ཀྱིས་མ་གོས་པའི་
ངང་ནས་ཕྱིན་དྲུག་ལ་སློབ་ཚུལ་སངས་རྒྱས་བཅོམ་ལྡན་འདས་ཀྱིས་བྱམས་མགོན་ལ་
གསུངས། དེས་མདོ་སྡེ་རྒྱན་དུ་ཐོགས་མེད་ལ་གདམས་པར་མཛད་པ་ལྟར་ཡིན།
དེ་ལ་ཕྱིན་དྲུག་གི་གྲངས་ངེས་སྐོར་དྲུག་དང་གོ་རིམ་སྐོར་གསུམ་ཡོད་པ་རྣམས་ངེས་
པར་མཛད་དགོས་ཏེ། དེ་མ་ངེས་ན་ཕྱིན་དྲུག་ལ་སློབ་པའི་ཐབས་མེད། དེ་ངེས་ན་
ཚང་ལ་མ་ནོར་བར་ཉམས་སུ་ལེན་རྒྱུ་ཡོད། ལམ་རིམ་ཆེན་མོར་ཕར་ཕྱིན་རེ་རེ་ལ་ས་
བཅད་ལྔ་རེ་མཛད་ཀྱང་འདིར་ནི་ངོ་བོ་རབ་དབྱེ་དེ་ལ་སློབ་ཚུལ་དང་བཅས་གསུམ་
རེ་མཛད་པ་ཡིན། དེ་ལ་སྦྱིན་པའི་ངོ་བོ་ནི་གཏོང་སེམས་དང་། ཡོ་བྱད་གཏོང་
བཞིན་པའི་དུས་ཀྱིས་སེམས་པ་ལྟ་བུ་རྣམས་ཡིན། དབྱེ་བ་ལ་གསུམ་ཡོད་པའི་ཟང་
ཟིང་གི་སྦྱིན་པ་ལ་ཡུལ་གྱི་སྒོ་ནས་སྟེར་མི་རུང་བ་དང་རྟེན་དངོས་པོ་སོགས་ཀྱི་སྒོ་ནས་
སྟེར་མི་རུང་བའི་དམིགས་བསལ་ཡོད་དེ། དགེ་སློང་ལ་ཆང་དང་ཕྱི་དྲོའི་ཁ་ཟས་
དང༌། གཞན་ཡང་སྨན་ལོག་དང༌། དུག་དང༌། དུག་འདྲེས་པའི་ཁ་ཟས་དང༌།
སེམས་ཅན་ལ་གནོད་པར་འགྱུར་བའི་རིགས་རྣམས་སྟེར་མི་རུང༌། ཡང་རབ་ཏུ་
བྱུང་བས་ཟང་ཟིང་གི་སྦྱིན་པ་ལོགས་སུ་བྱེད་མི་དགོས་ཏེ། སྐྲ་བཅད་གོས་བསྒྱུར་བ་
ནས་བཟུང་ཁྱིམ་གྱི་ཡོ་བྱད་བློས་བཏང་བས་སྦྱིན་པའི་མགོ་ཚུགས་པ་ཡིན། སྤྱོད་
འཇུག་ལས། ཐམས་ཅད་གཏོང་བར་ཆབས་གཅིག་ལ། ། སེམས་ཅན་རྣམས་ལ་
བཏང་བ་མཆོག་ཅེས་གསུངས་པ་ལྟར་དཔེར་ན་དངུལ་རྟ་རྨིག་མ་གཅིག་ཡོད་ན་དེས་
རང་ཚུར་བློས་བཏང་བཏང་བར་ཡོད། དེར་མ་ཟད་མའི་མངལ་ནས་སྐྱེས་པའི་
406



ཉིན་སོ་གཅིག་པ།
གཟུགས་ཕུང་འདིས་ཀྱང་ང་བློས་གཏོང་ན་གཏོང་བ་འདྲ་འདྲ་ལ་སེམས་ཅན་ལ་སྦྱིན་
ཏོང་བ་དོན་ཆེ་སྙམ་དུ་གཏོང་དགོས། ཡང་མགོ་བཏང་ན་སྲོག་དང༌། མཛུབ་
མོ་བཏང་ན་ལུས་བཏང་བ་ཡིན། ཡང་ལོངས་སྤྱོད་ཡོད་ཀྱང་ད་རེས་སྦྱིན་པ་མ་
བཏང་ན་ཕྱི་མ་དབུལ་པོར་འགྲོ་བས་དབུལ་ཕྱུག་རེ་མོས་ལྟ་བུ་ཡོང་། འཇུག་པ་ལས།
ཞི་བར་ཞུགས་པའི་བདེ་བ་བྱེད་མིན་ན། ། ཐམས་ཅད་བཏང་བས་ལྟ་ཞིག་སྨོས་ཅི་
དགོས། ། ཞེས་གསུངས་པ་ལྟར་སློང་མཁན་ཡོང་པའི་ཚེ་ཡོ་བྱད་མེད་པ་རྣམས་ཀྱིས་
ཀྱང་བདག་ལ་ཡོ་བྱད་མེད་བཞིན་དུ་བསོད་ནམས་གསོག་པའི་ཞིང་དུ་བླ་མའི་སྤྲུལ་པ་
ཞིག་ཕེབས་བྱུང་སྙམ་པ་བྱས་ནས་དགའ་བ་སྐྱེད་དེ་སྤག་རྡ་ཁ་རེ་ལས་མ་བྱུང་ཀྱང་དེ་
ལ་བྱིན་ནས། ད་རེས་ངས་འདི་ལས་འབུལ་རྒྱུ་མ་བྱུང་བས་རྗེས་ལ་འབུལ་དགོས་
ཞེས་བཤད་སྦྱངས་བྱེད་དགོས་པར་གསུངས་ཡོད། ཆོས་ཀྱི་སྦྱིན་པ་ནི། ད་ལྟ་ཁྱིམ་
པས་ངེས་འབྱུང་དང་ལས་འབྲས་སོགས་ཀྱི་ཆོས་བཤད་བྱེད། རབ་ཏུ་བྱུང་བས་
འཇིག་རྟེན་བཤད་ནས་གོ་ལྡོག་པའི་དུས་འདིར་དཔེ་ཆ་སྐྱོར་སྐབས་སོགས་ཆོས་སྦྱིན་
མཛད་དགོས། འདིར་དཔེ་ཆ་མན་ངག་བླ་ན་མེད་པ་ཞིག་ཡོད་དེ། དཔེ་ཆ་བལྟ་
ཐེངས་རེ་ལ་ཡང་ཚུལ་བཞི་ཚང་བར་བྱེད་དགོས། རྒྱུའི་ཀུན་སློང་གི་དུས་བྱང་ཆུབ་
ཀྱི་སེམས་རེ་རེ་ངེས་པར་གསལ་འདེབས། དེ་བྱུང་ན་བལྟ་བའི་དུས་རང་གིས་ཤེས་
པའི་ཕྱིར་དུ་བལྟས་ཀྱང་སྐྱོན་མེད། དེ་མིན་རྒྱུའི་ཀུན་སློང་གི་དུས་ནས་ཤེས་པའི་
ཕྱིར་དུ་བལྟས་ན་ཤེས་ཀྱང་དཀའ། ཚིག་དོན་ཤེས་ཀྱང་གཞན་ལ་ངོམས་པའི་ཤེས་
ངོམས་སུ་འགྲོ། དེར་སོང་ན་ཆུད་ཟོས་ཆེ། སྔོན་དགེ་བསྙེན་ངག་མི་བདེ་བ་ཞིག་
གིས་ནགས་སུ་བྱང་ཆུབ་ཀྱི་སེམས་ཀྱིས་ཀུན་ནས་བསླང་ནས་བཟང་སྤྱོད་བཏོན་པས་
ལྷས་མེ་ཏོག་གི་ཆར་བབས་པ་བྱུང༌། ཡང་པཎྜི་ཏ་གཅིག་གིས་གླེན་པ་དེ་འདྲ་བས་
བཏོན་པས་དེ་ལྟར་ཡིན་ན། མཁས་པ་ང་འདྲ་བས་བཏོན་ན་ཅི་འདྲར་འགྱུར་ཟེར་
ནས་བཟང་སྤྱོད་སམ་ཀྲི་ཏའི་སྐད་དུ་བཏོན་པས་ལྷག་པ་བཤུ་བཤུ་ལས་མ་བྱུང་བ་
407



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ཡིན། ཟླ་གྲགས་ཀྱིས་སྒྲ་ལ་ང་མཁས་སྙམ་པའི་ཐུགས་རྒྱལ་དང་བཅས་སྒྲའི་བསྟན་
བཅོས་བྱཱ་ཀ་ར་ན་བྱ་བ་རྩོམ་པར་མཛད། ཙནྡྲ་གོ་མིས་ཕན་སེམས་ཁོ་ནས་བསྟན་
བཅོས་ཀུན་ཏུ་བཟང་པོ་བྱ་བ་རྩོམ་པས་ཚིག་དོན་ཟླ་གྲགས་ཀྱི་དེ་ལེགས་ཀྱང་བསམ་
པའི་དབང་གིས་ཙནྡྲ་གོ་མིའི་དེ་དར་རྒྱས་ཆེ་བ་བྱུང་། ཡང་མངྒ་དྷའི་ཚོང་པ་ལམ་དུ་
འགྲོ་བར་བྱིས་པ་ཞིག་དང་ཕྲད་དེ་བྱིས་པ་དེས་ཚོང་པ་རྣམས་ལ་དགེ་སློང་བཛྲ་ཨ་
ནན་ཏ་སྐུ་ཁམས་བདེ་འམ་ཟེར། ཚོང་པ་ན་རེ་ཨ་ནན་ཏ་གྲོངས་ཟེར། བྱིས་པ་དེས་
ངའི་སྐྱེ་བ་སྔ་མའི་བླ་མ་ཡིན་ཟེར་ནས་ངུས་པས། དེ་ཅིས་ཤེས་བྱས་པས་བྱང་ཆུབ་ཀྱི་
སེམས་ཀྱིས་ཀུན་ནས་བསླང་སྟེ་བཟང་སྤྱོད་སྨོན་ལམ་བཏོན་པས་སྐྱེ་བ་དྲན་པའི་
མངོན་ཤེས་ཐོབ་པས་ཤེས་ཟེར། དེ་ནི་བྱང་ཆུབ་ཀྱི་སེམས་ཀྱི་སྒོ་ནས་དཔེ་ཆ་བལྟ་
ཚུལ་ཡིན། ཡང་གསུང་རབ་གྱི་དོན་ཚོལ་བའི་ཚེ་ཡིག་འབྲུ་རྣམས་སངས་རྒྱས་སུ་
མོས་ལ་དེས་རང་ལ་ཆོས་སྟོན་པར་མོས་དགོས། དེ་ནི་དོན་ལ་ཡང་ཡིན་ཏེ། མ་
འོངས་པ་ན་ཤོག་བུས་སྣག་ཚ་མི་ལེན། སྐྲ་གྲིས་སྐྲ་ལ་མི་འགྲོ། སྣམ་བུས་ཚོས་མི་
ལེན་པ་ཡིན། དེ་ལྟར་བལྟ་བ་ནི་ཆོས་ཉན་པའི་སྒོ་ནས་དཔེ་ཆ་བལྟ་ཚུལ་ཡིན། གྲོང་
ཀློག་དང་འདོན་པ་སྒྲ་བཅས་དང༌། དཔེ་ཆ་སྐྱོར་བ་སོགས་སྒྲ་བཅས་ཀྱི་རིགས་
ཐམས་ཅད་ལ་ལྷའི་དབང་པོ་བརྒྱ་བྱིན་དང༌། ཚངས་པ་སོགས་ཉན་པར་འོང་ཀྱང་།
རང་ལ་ཆོས་ཤོད་པའི་འདུ་ཤེས་མེད་ན་ཆོས་བཤད་པའི་ཕན་ཡོན་མི་འབྱུང་བས་དེ་
འདྲའི་ལྷ་ཀླུ་སོགས་ལ་ཆོས་འཆད་པའི་འདུ་ཤེས་དྲན་དགོས། གསུང་རབ་གདན་
འདྲེན་པའི་ཚེ་ཁྱི་ཕྲུག་གི་གཉའ་བ་ནས་འདེགས་པ་ལྟ་བུ་མི་བྱེད། བྱས་ན་གོམ་པ་རེ་
རེར་ཡིག་འབྲུ་རེ་རེ་དང་མཉམ་པའི་གྲང་དམྱལ་གྱི་རྒྱུ་གསོག་པས་གུས་པའི་ཚུལ་གྱིས་
སྙིང་ཁའི་ཐད་དུ་གདན་འདྲེན། གདོང་དར་གཡས་སུ་བསྟན་དགོས། ཡང་སྦྱིན་
བདག་གི་ཆོས་འདོན་བྱས་ཀྱང་སྦྱིན་བདག་ལ་ཕན་ཡོན་ཕྱེད་དང་རང་ལ་ཕྱེད་ཐོབ་པ་
ཡིན། གསུང་རབ་སྒྲགས་པ་ལ་ལྷ་ཀླུ་འཁོར་ཚུལ་ཡང་། ཇོ་བོས་ལྷ་ཀླུ་སོགས་ཉན་དུ་
408



ཉིན་སོ་གཅིག་པ།
འོང་གསུངས་ནས་ ཨ་ཙ་ར་ཞིག་རྒྱུན་དུ་བརྒྱད་སྟོང་སྒྲོགས་སུ་འཇུག པོ་ཏོ་བ་
མནལ་དུ་སོང་བའི་སྐབས་ཤིག་གཅིག་གིས་མདོ་སྡུད་པ་བཏོན་པས་མནལ་སད་དེ་ད་
ལྟ་ལྷ་མང་པོ་སྣང་བ་ཁྱོད་སྡུད་པ་འདོན་པ་ལ་ཉན་དུ་འོངས་པ་ཡིན་པར་འདུག་
གསུངས། བྱ་ཡུལ་པའི་ཆོས་གྲལ་དུ་གཅིག་གིས་གཉིད་ལོག་པས། ཁྱོད་གཉིད་
ལོག་ན་ལྷ་ཀླུ་ཆོས་ཉན་དུ་འོངས་པ་རྣམས་མི་དགའ་བར་སྣང་གསུངས། འདི་ནི་
ཆོས་བཤད་པའི་སྒོ་ནས་དཔེ་ཆ་བལྟ་ཚུལ་ཡིན། དོན་ཤེས་རིམ་གྱིས་སྤང་འོས་པ་
རྣམས་སྤངས། ཉམས་སུ་ལེན་འོས་པ་ཉམས་སུ་ལེན་པར་བྱེད་པ་ནི་བསྟན་པ་མགོ་
ལ་ཁུར་བའི་འདུ་ཤེས་ཀྱིས་དཔེ་ཆ་བལྟ་ཚུལ་ཡིན། འདི་དང་དང་པོ་གཉིས་གལ་ཆེ།
འདི་མ་བྱུང་ན་བསྟན་པ་རྒྱབ་ཏུ་སྐྱུར་བ་ཡིན། འདི་ཡེར་པའི་ཞང་བཙུན་གྱིས་ཀོ་
ལྤགས་ཀྱི་གཞི་གཟིགས་པའི་རྣམ་ཐར་འདྲ་བ་དགོས། རབ་ཏུ་བྱུང་བས་འདི་ལྟར་
མི་བྱེད་པར་ཟང་ཟིང་སྒྲུབ་ནས་སྦྱིན་པ་གཏོང་བར་བྱེད་པ་ལ་ཤ་ར་བས། ང་ནི་ཁྱོད་
ལ་གཏོང་ བའི་ ཕན་ ཡོན་ མི་ བརྗོད་ ཀྱི་འཛིན་ པའི་ ཉེས་དམིགས་ བརྗོད་ པ་ ཡིན་
གསུངས་པ་ཡིན། ཡང་ཡོ་བྱད་རང་ཤུགས་ཀྱིས་འཁོར་ནས་མི་སྦྱིན་ན་ཉེས་དམིགས་
ཀྱང་ཡོད། མི་འཇིགས་པའི་སྦྱིན་པ་ནི། རྟགས་ཆ་ལུགས་མ་ཉམས་པར་བྱེད་པ་
འདི་རང་ཡིན། ད་ལྟ་བསྟན་པ་ངས་མི་བཤིག་ན་སུས་བཤིག་ཟེར་མཁན་ལྟ་བུར་
ཆས་གྲྭ་པའི་གྲས་སུ་ཡང་མི་ཐེ། མི་ནག་གི་གྲས་སུ་ཡང་མི་ཐེ་བ་འདི་འདྲ་བྱེད་མི་
ཉན། དེ་བྱས་ན་མིས་མཐོང་བ་ཙམ་གྱིས་འཇིགས་འགྲོ། རྟགས་ཆ་ལུགས་ཡག་པོ་
མཛད་ན་གྲོང་ཆེན་པོ་མེད་སར་མི་ཞིག་འགྲོ་བ་ལས་དེ་ལ་རྐུན་མ་དང་ཕྲད་དོགས་ཀྱི་
ཉེན་ཡོད་ན། རང་མཐོང་བ་དང་ད་ང་ལ་ཟླའོ་གྲྭ་པ་བཟང་པོ་འདི་འདྲ་འདུག་པས་
འདི་དང་མཉམ་དུ་ཕྱིན་ན་རྐུན་མའི་ཉེན་མི་འདུག་སྙམ་པ་ཡོང་། དེའི་ཚེ་དེ་ལ་མི་
འཇིགས་པ་བྱིན་པ་ཡིན། དེས་མཚོན་ནས་མང་པོ་སྟེར་རྒྱུ་ཡོད། ཚུལ་ཁྲིམས་ཀྱི་ངོ་
བོ་བསྲུང་སེམས་དང༌། བསྲུང་བཞིན་པའི་དུས་ཀྱི་སེམས་པ་དེ་ཡིན། དབྱེ་ན་
409



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
གསུམ་ལས། ཕྱིན་དྲུག་གི་མི་མཐུན་ཕྱོགས་བསྲུང་བ་སྡོམ་པའི་ཚུལ་ཁྲིམས། ཕྱིན་
དྲུག་ལ་ཅི་གནས་གང་གནས་བྱེད་པ་དགེ་བ་ཆོས་སྡུད་ཀྱི་ཚུལ་ཁྲིམས། དེ་སེམས་
ཅན་གྱི་དོན་བྱ་བ་བཅུ་གཅིག་དང་སྦྲེལ་ནས་བྱེད་པ་སེམས་ཅན་དོན་བྱེད་ཀྱི་ཚུལ་
ཁྲིམས་ཡིན། དེའི་ནང་ནས་དང་པོ་གཙོ་བོ་ཡིན་པས་བྱང་ཆུབ་གཞུང་ལམ་བལྟས་
ནས་ཤེས་པར་བྱེད་དགོས། བཟོད་པའི་ངོ་བོ་སེམས་མི་འཁྲུགས་པ་ཡིན། དབྱེ་ན་
གསུམ་ལས། གནོད་བྱེད་ལ་ཇི་མི་སྙམ་པའི་བཟོད་པ་ནི། ཚེ་འདིར་རང་གིས་ཕར་
གནོད་པ་བྱས་ཤིང་ཚུར་ཡང་གནོད་པ་བྱེད་པ་དང་། ཚེ་འདིར་ཕར་གནོད་པ་མ་
བྱས་ཀྱང་ཚུར་ གནོད་པ་བྱེད་པ་དང༌། ཚེ་འདིར་ ཕར་ ཕན་བཏགས་ཀྱང་ཚུར་
གནོད་པ་བྱེད་པའི་གནོད་བྱེད་གསུམ་ཡོད་པ་ལས། གཅིག་གིས་རང་ལ་དོན་མེད་
དུ་དབྱུག་པ་རྒྱབ་བྱུང་ན་དེའི་ཚེ་ རང་ཁོང་ཁྲོ་སྐྱེ་ལ། དེའི་ཚེ་སྤྱོད་འཇུག་ལ
གསུངས་པ་ལྟར་ན་ཚ་ལ་ཁོང་ཁྲོ་སྐྱེ་འམ། ཁོ་ལ་ཁོང་ཁྲོ་སྐྱེ་སྙམ་དུ་བསམས་ན། ན་
ཚེ་སྐྱེ་མཁན་ཁོ་ཡིན་སྙམ་དུ་ཁོ་ལ་ཁོང་ཁྲོ་སྐྱེས། དེ་བྱུང་ན་ན་ཚ་སྐྱེ་མཁན་དབྱུག་པ་
ཡིན་ཀྱང་དེ་ལ་ཁྲོ་དོན་མེད་དེ། དེ་ཡང་ལག་པས་མ་བཞག ལག་པ་ལ་ཡང་ཁྲོ་དོན་
མེད་དེ། དེ་ཡང་ཁོའི་སེམས་ཀྱིས་མ་བཞག སེམས་དེ་ལ་ཡང་ཁྲོ་དོན་མེད་དེ། དེ་
ཡང་ཁོང་ཁྲོས་མ་བཞག་སྙམ་དུ་བསམས་ནས་ཁོང་ཁྲོ་མི་བྱ་སྟེ། སྤྱོད་འཇུག་ལས།
ཁྲོ་ཡང་འབྱུང་པོས་ཟིན་པ་ལ། ། སྨན་པ་འཁྲུགས་པ་མིན་པ་ལྟར། ། ཞེས་གསུངས་
པ་ལྟར། དཔེར་ན། མི་ནད་ཅན་གདོན་གྱིས་ཟིན་པ་ལ་སྨན་པས་བལྟ་བར་ཕྱིན་
སྐབས་ནད་པ་དེས་སྨན་པའི་འགྲམ་པ་ལ་གཅིག་བཏང་ན་ཡང་སྨན་པ་མི་ཁྲོ་བ་ལྟ་བུ་
ཞིག་དགོས། དགེ་བཤེས་འདྲ་ཡིན་ན་ནི་ཁོ་དང་ང་གཉིས་ཁ་གཤིས་ཤོར་ན་ང་དགེ་
བཤེས་ཡིན་ཁུལ་ཡིན་པས་ངོ་ཚ་སྙམ་པ་དང་། དེ་བཞིན་དུ་ང་དགེ་སློང་ཡིན།
དགེ་ཚུལ་ཡིན་སྙམ་དུ་ངོ་ཚ་རྒྱུ་ཡོད་པ་ཞིག་དགོས། མན་ངག་བདུན་གྱི་སྒོ་ནས་བློ་
སྦྱོང་བ་པོ་རྣམས་ལ་དེས་མཐུས་ཤིང་། བདག་གཞན་མཉམ་བརྗེའི་སྒོ་ནས་བློ་སྦྱོང་
ང་
410



ཉིན་སོ་གཅིག་པ།
མཁན་ཡིན་ན། གོང་དུ་ཞུས་པ་ལྟར་ཁོའི་རྒྱུད་ཀྱི་ཁོང་ཁྲོ་ལ་ཐུག་པ་དེ་ཡང་། ཁོ་
ཁོང་ཁྲོ་ལང་པ་ཁོའི་རྒྱུད་ལ་ཁོང་ཁྲོའི་ས་བོན་ཡོད་པས་ལན། དེ་ཡང་རྐྱེན་དང་མ་
ཕྲད་ན་ཁོང་ཁྲོ་མི་སྐྱེ་ཡང་རྐྱེན་དང་ཕྲད་པས་ན། རྐྱེན་གང་ཡིན་ན་རང་ཡིན་ཏེ།
རང་གིས་དེར་ཕྱིན་པ་དང༌། དེ་དང་དེ་འདྲ་བྱས་པས་མ་བྱུང་སྙམ་དུ་ཐམས་ཅད་
རང་གི་སྟེང་དུ་སྐོར་ནས་བསམ་དགོས། ཁོང་ཁྲོ་ལངས་པ་ལ་རྙེད་བཀུར་མེད་པ་
རྣམས་རྙེད་བཀུར་ལ་ཆགས་པའི་དབང་དང༌། དེ་ཡོད་པ་རྣམས་ལ་ནི་སྙན་དང་མི་
སྙན་ཞེས་གསུངས་པ་ལྟར་གྱི་འཇིག་རྟེན་ཆོས་བརྒྱད་ཀྱི་ནང་གི་གཏམ་འདི་རང་སྡུག་
སྟེ། འདི་ལ་ཆགས་པའི་དབང་གིས་ཁོང་ཁྲོ་སྐྱེ་བས་གཏམ་འདིའི་ཐད་ལ་གཉེན་པོ་
བསྟན་དགོས། དེ་ཡང་འདི་ལ་རྣམ་འགྲེལ་ནས་གསུངས་པ་ལྟར་རི་བོང་ཅན་ཆོས་
ཅན། ཁྱོད་ལ་ཟླ་སྒྲས་བརྗོད་རུང་ཡིན་ཏེ། རྟོག་ཡུལ་ན་ཡོད་པའི་ཕྱིར། ཞེས་པའི་
རིགས་པ་འདི་བསམ་པ་གལ་ཆེ་སྟེ། རྟོག་ཡུལ་ན་ཡོད་པའི་ཕྱིར་ཞེས་པ་ནི་གཞི་གྲུབ་
པའི་ཕྱིར་ཟེར་རྒྱུ་ཡིན་པས་དོན་དུ་གཞི་གྲུབ་ན་ཟླ་སྒྲས་བརྗོད་རུང་ཡིན་པས་ཁྱབ་པ་
དང༌། དེར་མ་ཟད་རི་བོང་རྭའི་སྒྲས་ཀྱང་བརྗོད་རུང་ཡིན་པས་ཁྱབ་ཅིང་། རྟོག་
ཡུལ་ན་ཡོད་པ་འདི་གྲགས་རྟགས་ཡང་དག་ཡིན་པས་དེའི་ཕྱིར་འཇིག་རྟེན་ན་གྲགས་
པ་ལ་ངེས་པ་གང་ཡང་མེད་པའི་དབང་གིས་བདག་ལ་ཡང་བསྟོད་སྨད་སྣ་ཚོགས་འོང་
སྟེ། དེ་ལ་དགའ་མི་དགའ་དང་ཁོང་ཁྲོ་བྱེད་དོན་རང་མི་འདུག་སྙམ་པ་བྱེད་དགོས།
དེ་ལ་དགའ་མི་དགའ་བྱས་པ་དོན་མེད་དེ་བསྟོད་ར་བྱུང་བས་ཅི་ཕན། མ་བྱུང་བས་
ཅི་གནོད་སྙམ་པ་བྱེད་དགོས། སྡུག་བསྔལ་དང་ལེན་གྱི་བཟོད་པ་ནི་སྤྱོད་འཇུག་
ལས། གཞན་ཡང་སྡུག་བསྔལ་ཡོན་ཏན་ནི། སྐྱོ་བས་དྲེགས་པ་སེལ་བར་བྱེད། །
འཁོར་བ་པ་ལ་སྙིང་རྗེ་སྐྱེ། ། སྡིག་ལ་འཛེམ་ཞིང་དགེ་ལ་དགའ། ། ཞེས་གསུངས་
པ་ལྟར། སྡུག་བསྔལ་དང་དུ་བླངས་པའི་ཡོན་ཏན་དྲན་དགོས་ལ། དེ་ཡང་སྡུག་
བསྔལ་དང་ལེན་མི་ཡོང་བ་ནི་བདེ་བ་ལ་ཆགས་པའི་སྲེད་པས་བསླུས་ནས་བསྡད་པ་
411



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
མ་ཤེས་པས་ལན་པ་ཡིན་ཏེ། དེ་ནི་ཅུང་ཟད་བྱུང་ཀྱང་ཟད་ནས་འགྲོ་ཟད་པའི་
མཐར་ཡང་སྡུག་བསྔལ་ཁོ་ན་ལ་སྦྱོར་བར་བྱེད་པས་དེ་ལ་སྲེད་པ་བཟློག་དགོས་ལ།
དེར་མ་ཟད་སྤྱོད་འཇུག་ལས་གལ་ཏེ་བཅོས་སུ་མེད་ན་ནི། དེ་ལ་མི་དགའ་བྱས་ཅི་
ཕན། གལ་ཏེ་བཅོས་སུ་ཡོད་ན་ནི། ། དེ་ལ་མི་དགའ་བྱ་ ཅི་དགོས། ། ཞེས་
གསུངས་པ་བལྟར་ན་ཚ་དྲག་པོ་ཞིག་བྱུང་ན་ཡང་བཅོས་ཐབས་མེད་པ་ཞིག་ཡིན་ན་
སྡུག་བསྔལ་བྱས་པས་མི་ཕན་པར་མ་ཟད། ལུས་ཀྱི་སྡུག་བསྔལ་གྱི་སྟེང་དུ་སེམས་ཀྱི་
སྡུག་བསྔལ་བསྣན་ན་སྡུག་བསྔལ་ཆེ་རུ་གཏོང་བ་ཡིན། ཡང་བཅོས་ཐབས་ཡོད་པ་
ཞིག་ཡིན་ན་བཅོས་ཐབས་བྱས་པས་ཆོག་པས་སྡུག་བསྔལ་བྱ་མི་དགོས། དོན་དུ་ན་
ཚ་སོགས་སྡུག་བསྔལ་ཅི་བྱུང་ཡང་དེ་ལ་མི་དགའ་བ་མི་བྱེད་པར་དང་དུ་ལེན་དགོས་
པའི་དོན་ཡིན། དེ་ཡང་ལས་འབྲས་ཀྱི་སྟེང་དུ་བསམ་བློ་སྐོར་ཏེ་ངའི་འདི་སྔོན་རང་
གིས་ལས་ངན་བསགས་པའི་འབྲས་བུ་སྨིན་པ་མིན་པས་མི་བཟོད་རྒྱུ་ཅང་མེད་སྙམ་པ་
བྱེད་དགོས། ཆོས་ལ་ངེས་སེམས་ཀྱི་བཟོད་པ་ནི། སྦྱོར་བའི་ཆོས་དྲུག་དང་བཤེས་
གཉེན་བསྟེན་ཚུལ་ནས་བཟུང་གང་ལ་ཡང་མི་བཟོད་པ་མེད་པར་ཉམས་སུ་ལེན་པ་
ཡིན། དེ་ཡང་ད་ལམ་ངས་ལམ་བཟང་པོ་འདི་འདྲ་བ་ལ་ཉམས་ལེན་བྱེད་རྒྱུ་བྱུང་བ་
སྐལ་བ་བཟང་སྙམ་དུ་དགའ་ཚོར་ཆེན་པོ་བྱེད་དགོས། བརྩོན་གྲུས་ཀྱི་ངོ་བོ་ནི་སྤྱོད་
འཇུག་ལས། བརྩོན་གང་དགེ་ལ་སྤྲོ་བའོ། ། ཞེས་གསུངས་པ་ལྟར། དགེ་བ་ལ་
མངོན་པར་སྤྲོ་བའི་སེམས་བྱུང་ཡིན། ཡང་བརྩོན་པ་དང་སྡུག་རུས་དང་བརྩོན་གྲུས་
རྣམས་མི་གཅིག་སྟེ། བརྩོན་པ་དང་སྡུག་རུས་ལ་འཇིག་རྟེན་པའི་ཚོང་ཞིང་ལས་
སོགས་ལ་བརྩོན་པ་ཡང་ཡོད་པས་དགེ་ལ་སྤྲོ་བའི་ངེས་པ་མེད། སྦྱིན་སོགས་དེ་
རྣམས་སོ་སོའི་རྩལ་རྫོགས་པ་ལ་ ཕར་ཕྱིན་གྱི་མིང་ཐོབ། བརྩོན་གྲུས་ལ་དབྱེ་ན་
གསུམ་ལས་གོ་ཆའི་བརྩོན་གྲུས་གལ་ཆེ་སྟེ་དེ་ནི་ལམ་ལ་ཡུན་རིང་པོ་ཇི་ཙམ་སློབ་
དགོས་ཀྱང་ཞུམ་པ་མེད་པ་ཡིན། འདི་མེད་ན་སྔགས་ལ་ཞུགས་ཀྱང་དམྱལ་བའི་རྒྱུ་
412



ཉིན་སོ་གཅིག་པ།
གསོག་པ་ལས་མེད། གསང་སྔགས་ལ་མྱུར་ལམ་ཡོད་པ་སྐད་བྱས་ནས་ལམ་ལ་རྒྱུན་
རིང་པོར་སློབ་མི་དགོས་པ་ལ་མོས་ཏེ་ཞུགས་པ་ནི་གོ་ཆའི་བརྩོན་གྲུས་མེད་ངེས་ཡིན་
ཏེ། ཕ་རོལ་ཏུ་ཕྱིན་པའི་སེམས་ཅན་གྱི་དོན་རླབས་པོ་ཆེ་སྒྲུབ་པ་དང༌། རྒྱལ་སྲས་
ཀྱི་སྤྱོད་པ་རླབས་པོ་ཆེ་ལ་ཞེན་པ་ལོག་ནས་དཔའ་བོ་ཆེན་པོར་ཁས་བླངས་ཀྱང་གང་
ཡང་མི་ཡོང་སྟེ། ཕར་ཕྱིན་ཐེག་པ་འདི་དུས་རིང་བས་དཀའ་ལས་ཁག་སྙམ་ནས་
སྔགས་ལ་ཞུགས་པའི་ཕྱིར། བརྩོན་གྲུས་གསུམ་པོ་དེ་ནི་སྙོམ་ལས་ཀྱི་ལེ་ལོ། བྱ་བ་
ངན་ཞེན་གྱི་ལེ་ལོ། སྐྱིད་ལུག་པའི་ལེ་ལོ་གསུམ་གྱི་གཉེན་པོ་ཡིན། བསམ་གཏན་
དང་ཤེས་རབ་གཉིས་ལ་ཡང་ངོ་བོ་དང་དབྱེ་བ་སོགས་རིགས་འགྲེ། བསྡུ་བ་བཞི་ནི་
ཟང་ཟིང་གི་སྦྱིན་པས་གདུལ་བྱ་འཁོར་དུ་བསྡུ་བ་དང་། དེ་ལ་བསླབ་བྱ་སོགས་ཆོས་
དང་མཐུན་པར་བྱེད་པ་སྙན་པར་སྨྲ་བ་དང་། དེ་ཡང་ཞེ་ལ་རང་གི་འདོད་པའི་ཉོན་
མོངས་བཞག་ནས་ཆོས་སྨྲས་ན་ནི་སྙན་སྨྲ་མིན་ཏེ། སྙན་སྨྲ་ནི་ཉོན་མོངས་ཀྱི་གཉེན་
པོར་སོང་བ་དགོས་སོ། དེ་ཡང་ཆོས་ཚིག་སྨྲ་བ་ཙམ་མིན་པར་དོན་ཉམས་
་ཉམས་སུ་ལེན་པ་
ལ་འགོད་པ་ནི་དོན་སྤྱོད་པ་ཡིན། གཞན་ལ་བཤད་པ་ལྟར་རང་གིས་ཀྱང་ཉམས་སུ་
མ་བླངས་ན་ཁོ་རང་གིས་བྱེད་གིན་མི་འདུག་ཟེར་ནས་ཉམས་སུ་བླངས་མ་ཡོང་།
རང་གིས་ཀྱང་དེ་ལྟར་བྱས་ན་ཁོ་རང་གི་དེ་ལྟར་བྱེད་གིན་འདུག་པས་རང་རེས་ཀྱང་
ཉམས་སུ་བླངས་ན་ཕན་པ་ཞིག་ཡིན་འདུག་ཟེར་ནས་ཉམས་སུ་བླངས་འོང་། དེ་
ལྟར་རང་གིས་བྱེད་པ་དེ་དོན་མཐུན་པ་ཡིན། ཡང་མདོ་སྡེ་རྒྱན་ལས། དོན་མེད་
ཕལ་ཆེར་དོན་དང་ལྡན། ། ཞེས་གསུངས་པ་ལྟར། ཆོས་བཤད་པ་ལ་དོན་མེད་པ་
དང། ཕལ་ཆེར་དོན་མེད་པ་དང༌། ཕལ་ཆེར་དོན་ཡོད་པ་དང༌། ཐམས་ཅད་
དོན་ཡོད་པ་དང་བཞི་གསུངས་པའི་དང་པོ་ནི། སོ་སྐྱེ་ཐ་མལ་པས་ཆོས་བཤད་ན་
གཞན་ལ་ཕན་མི་ཐོག་པར་མ་ཟད་རང་ཉིད་ཀྱང་ཉམས་ནས་འགྲོ་བས་དོན་མེད་པ་
ཡིན། འོན་ཀྱང་དགེ་རྒན་གྱིས་དགེ་ཕྲུག་ལ་ཀ་ཁ་སློབ་པ་སོགས་སྐབས་སུ་བབས་
413



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ནས་དོན་དུ་འགྱུར་བ་འགའ་ཞིག་ཀྱང་ཡོད་དེ་དེ་དག་ནི་ངེས་པར་བྱེད་དགོས།
བྱང་སེམས་ཚོགས་སྦྱོར་བས་ཆོས་བཤད་ན་ཕལ་ཆེར་དོན་མེད་ཅིང་རེ་གཉིས་ལ་དོན་
དུ་འགྱུར་བ་ཡང་ཡོད། དེའི་མཚན་གཞི་ལ་ཇོ་བོ་རྗེ་བཞག་པ་ཡིན་ཏེ། རེ་གཉིས་ལ་
དོན་དུ་གྱུར་པའི་རེ་གཉིས་ནི་ཁུ་རྔོག་འབྲོམ་གསུམ་དང་། རྣལ་འབྱོར་རྣམ་པ་བཞི་
སོགས་ཡིན། ས་ཐོབ་པའི་བྱང་སེམས་ཀྱིས་ཆོས་བཤད་པ་ཕལ་ཆེར་དོན་དང་ལྡན་
ཞིང་རེ་གཉིས་ལ་དོན་དུ་མི་འགྱུར་བ་ཡང་ཡོད། སངས་རྒྱས་ཀྱིས་ཆོས་གསུངས་པ་
ནི་དོན་ཡོད་པ་ཤ་སྟག་མ་གཏོགས་དོན་མེད་པ་ཡིག་འབྲུ་གཅིག་ཀྱང་མེད། དེ་བས་
ན་སྐབས་སུ་བབས་པའི་དམིགས་བསལ་རེ་གཉིས་བྱུང་ན་མ་གཏོགས་ད་ལྟ་བཤད་པ་
ལ་མ་རིངས་པར་སྒོམ་པ་ལ་རིངས་པ་དགོས། སྐབས་སུ་བབས་པ་ལ་མ་བཤད་ན་ནི།
སེར་སྣས་ཆོས་ནོར་མི་སྟེར་དང༌། ། ཞེས་གསུངས་པ་ལྟར་ཀུན་དཀྲིས་ཚང་ན་བྱང་
སེམས་ཀྱི་རྩ་ལྟུང་ཡང་ཡོང་བས་ངེས་པར་བཤད་དགོས། ཞི་གནས་ནི་ཐེག་པ་
གསུམ་གྱིས་བསྡུས་པའི་ཡོན་ཏན་ཐམས་ཅད་ཞི་གནས་ཀྱི་ཁོངས་སུ་འདུ་ཞིང༌། ཞི་
གནས་ལ་ཚོགས་བསྟེན་པ་གལ་ཆེ། དེ་ཡང་མདོ་སྡེ་རྒྱན་ལས། བློ་ལྡན་གང་དུ་སྒྲུབ་
པའི་ཡུལ། ། ལེགས་པར་རྙེད་དང་གནས་བཟང་དང༌། ། ས་བཟང་བ་དང་གྲོགས་
བཟང་དང་། ། རྣལ་འབྱོར་བདེ་བའི་ཡོ་བྱད་ལྡན། ། ཞེས་གསུངས་པ་ལྟར་མཐུན་
པར་གྱུར་པའི་ཡུལ་ན་གནས་པ་སོགས་ཡིན་ལ། ཞི་གནས་སྒོམ་པ་སྐབས་སུ་བབས་
པ་ན་གནས་ཤིན་ཏུ་དབེན་པར་གནས་དགོས། གལ་ཆེ་ཤོས་གྲོགས་ལས་འབྲས་ལ་
དད་པའི་ལྟ་བ་དང་སྤྱོད་པ་དང་མཚན་མཐུན་པ་ཞིག་ལ་ངེས་པར་བསྟེན་དགོས།
ཚུལ་ཁྲིམས་དག་པ་ལ་ནི་ཞི་གནས་ཀྱི་ཚོགས་ཚང་ནས་ཡོང་བས་དེ་ཤིན་ཏུ་གལ་ཆེ།
དངོས་གཞི་ལ་ལུས་གནད་འཆའ་ཚུལ་སྦྱོར་བའི་ཆོས་དྲུག་ གི་ སྐབས་ ལྟར་ དང༌།
དམིགས་རྟེན་ནི་ལྷ་སའི་ཇོ་བོ་རིན་པོ་ཆེ་དང་། ཐུབ་དབང་གི་བྲིས་སྐུ་མཇལ་སྤྲོ་བ་
རྣམས་ལ་ལེགས་པར་བལྟས་ཏེ་དེ་དག་གི་དོན་སྤྱི་བློ་ཡུལ་དུ་ངེས་པར་བྱས་ནས་
414



ཉིན་སོ་གཅིག་པ།
སངས་རྒྱས་ཀྱི་སྐུ་ལ་དམིགས་དགོས་ལ། དེ་ཡང་འབུར་སྐུ་དང་བྲིས་སྐུ་དེ་དག་ལྟ་བུ་
མིན་པར་ཡེ་ཤེས་ཀྱི་རང་བཞིན་ཅན་གྱི་དྭངས་ཤིང་གསལ་བ་ཞིག་ཆེ་ཆུང་ཐེབས་སོར་
རམ་རྒྱ་སྲན་གྱི་ཚོད་ཙམ་པད་ཟླའི་གདན་ལ་བཞུགས་པ་སྐུ་མདོག་གསེར་གཙོ་མ་ལྟ་
བུ་འོད་ཟེར་འདོམ་པ་གང་འཕྲོ་བ་ཞིག་ལ་སེམས་གཏོད་པ་ཡིན། དེའི་སྔོན་དུ་ཡང་
སྦྱོར་བའི་ཆོས་དྲུག་དང་། ཚེ་འདི་དང་ཕྱི་མའི་བདེ་བ་ལ་ཞེན་པ་ལོག་པའི་ངེས་
འབྱུང་གཉིས་དང་བྱང་ཆུབ་ཀྱི་སེམས་མཚན་ཉིད་ཚང་བ་རེ་བསྒོམས་ནས་ཞི་གནས་
དངོས་གཞི་དམིགས་རྟེན་ལ་སེམས་ཟིན་ཏེ་དྲན་པའི་རྒྱུན་སྐྱོང་ལ་དེ་ཡང་དབུ་ནས་
མར་རིམ་བཞིན་བློ་ལ་འཇུག་པའམ། ཡང་ན་ཞབས་ནས་ཡར་རིམ་བཞིན་བྱེད།
དེ་ཉིད་ཀྱང་རེ་ཤིག་གི་བར་སྐུའི་ཁོ་ལག་མ་དོར་ཞིང་ཕྱག་གི་འཇོག་མཚམས་ཟིན་པ་
ཙམ་གྱིས་ཚིམ་པར་བྱེད་དགོས། དེ་ཡང་དཔེར་ན་དམིགས་པ་ནོར་ལྟ་བུ་དང་དྲན་
པ་ནོར་སྐྱོང་ལྟ་བུ། ཤེས་བཞིན་ནི་རྐུན་པོ་ཡོང་མིན་བལྟ་བའི་བྱ་ར་བ་ལྟ་བུ་ཡིན་པས་
དྲན་པས་དམིགས་པའི་ནོར་མ་བརྗེད་པར་རྒྱུན་ལྡན་དུ་སྐྱོང་ཞིང༌། ཤེས་བཞིན་
གྱིས་བྱིང་རྒོད་སོགས་ཀྱི་རྐུན་པོ་འོང་མི་འོང་བརྟག་དགོས་ལ། དེའི་ཚུལ་ཡང་དྲན་
པའི་སྐྱོང་ཚུལ་ལ་ཤེས་བཞིན་ཚང་ཡོད། སེམས་ཀྱི་གནས་ཆ་དང་ངར་ཆ་གཉིས་
ལྡན་དེ་ཏིང་ངེ་འཛིན་སྐྱོན་མེད་ཡིན་ལ། དེའི་གནས་ཆ་མེད་པར་བྱེད་མཁན་རྒོད་
པ་དང༌། ངར་ཆ་མེད་པར་བྱེད་མཁན་བྱིང་བ་ཡིན་པས་དེ་གཉིས་དགྲའི་གཙོ་བོ་
ཡིན། དེ་གཉིས་སྐྱེ་ཁ་མ་ནས་རིག་ཐུབ་ན་དང་དེ་མིན་ཀྱང་སྐྱེས་མ་ཐག་ནས་རིག་
པར་བྱས་ཏེ་དྲན་པ་དང་ཤེས་བཞིན་བསྟེན་དགོས། དེ་ལྟར་ཚར་ལྔ་དྲུག་བྱས་ཀྱང་
ད་དུང་མི་ཐུབ་པར་སྣང་ན་ཐུན་སྐྱོང་བ་མཚམས་བཞག་སྟེ་མཎྜལ་སོགས་བསག་སྦྱང་
བྱེད་དགོས། དེ་ལྟར་མ་བྱས་པར་ད་དུང་དེའི་རྒྱུན་སྐྱོང་ཁུལ་བྱས་ན་སྲོག་རླུང་
ཞུགས་ཉེན་ཡོད་པས་མན་ངག་འདི་དག་གིས་ཟིན་པ་ངེས་པར་དགོས། སེམས་མཐོ་
དམན་ཀྱང་རན་པར་བྱ་དགོས་ཏེ། མཐོ་དྲགས་ན་རྒོད་པ་སྐྱེ་ཞིང་སྲོག་རླུང་ཞུགས་
415



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།།
ཡོང་། དམའ་དྲགས་ན་བྱིང་བ་སྐྱེ་བ་ཡིན། ཏིང་ངེ་འཛིན་དོན་དུ་གཉེར་བ་རྣམས་
ཀྱིས་དབུས་མཐའ་ལས། ཉེས་པ་ལྔ་སྤོང་འདུ་བྱེད་བརྒྱད། ། བསྟེན་པའི་རྒྱུ་ལས་
བྱུང་བའོ། ། ཞེས་གསུངས་པ་ལྟར། ཉེས་པ་ལྔ་སྤོང་བ་དང༌། འདུ་བྱེད་བརྒྱད་
བསྟེན་པ་འདི་མ་ཤེས་པའི་ཐབས་མེད་པས་དེ་ལ་དོན་གཉེར་ཆེན་པོ་བྱེད་དགོས།
སྔར་ཞུས་པ་ད་ལྟར་བསྒོམས་པས་གསལ་ཆ་དང་ངར་ཆ་གཉིས་མ་ཤོར་བའི་སྒོ་ནས་
གནས་ཆ་ཆེར་སོང་ན་ཞི་གནས་ལ་ཉེ་རུ་སོང་བ་ཡིན། དེའི་སེམས་གནས་དང་པོ
དང་། དེ་ལ་སྒྲིམས་ཏེ་འཇུག་པའི་ཡིད་བྱེད་ཡོད། བར་པ་ལྔ་ལ་ཆད་ཅིང་འཇུག་
པའི་ཡིད་བྱེད་དང༌། བདུན་པ་དང་བརྒྱད་པ་ལ་ཆད་པ་མེད་པར་འཇུག་པའི་ཡིད་
བྱེད་དང༌། དགུ་པ་ལ་ལྷུན་གྱི་གྲུབ་པའི་ཡིད་བྱེད་ཡོད། དེ་ནས་ཞི་གནས་དངོས་
འགྲུབ་པ་ན་ དེའི་ངང་ནས་ ལྷག་ མཐོང་ སྒྲུབ་ དགོས་ལ། དེ་ ཡང་ སྟོང་ཉིད་ལ་
དམིགས་པའི་ལྷག་མཐོང་སྒྲུབ་པ་ལ་སྟོང་ཉིད་ཤེས་དགོས། དེ་ཡང་རང་བདེན་མེད་
ཡིན་པའི་རྒྱུ་མཚན་གྱིས་སྟོང་པ་ཡིན་ཀྱང་སྟོང་པ་ཉིད་མིན་ཏེ་མེད་དགག་མིན་ཞིང་
སྒྲུབ་པ་ཡིན་པས་སོ། ། སྟོང་པ་ཡིན་པ་ནི་བདག་མེད་ཡིན་པའི་ཕྱིར་ཞེས་པ་ནས་
བཟུང་སྟོང་པ་སྒྲུབ་པ་ཡིན། ལྷག་མཐོང་ལ་ཡང་ཚོགས་བསྟེན་པ་གལ་ཆེ་ལ། དེ་ལ་
ཐུན་མོང་མ་ཡིན་པའི་ཚོགས་གསུམ་གྱི་དང་པོ་ནི། བླ་མ་དང་གཉིས་སུ་མེད་པའི་
ལྷག་པའི་ལྷའམ། ལྷག་པའི་ལྷ་དང་གཉིས་སུ་མེད་པའི་བླ་མ་ལ་གསོལ་བ་འ
བ་འདེབས་
པ་གཉིས་ཏེ། དེའི་དང་པོ་ནི། ཕྱག་ཆེན་སྒོམ་ན་མདུན་གྱི་ནམ་མཁར་སེང་ཁྲིའི་
སྟེང་དུ་རྗེ་བཙུན་འཇམ་དབྱངས་བཀོད། དེའི་འོག་ཏུ་ཕྱག་ཆེན་བརྒྱུད་པའི་བླ་མ་
རྣམས་བཀོད་དེ། ཕྱག་ཆེན་གསོལ་འདེབས་འདོན་ཞིང་བླ་མ་རྣམས་རེ་རེ་ནས་
བསྟིམ་སྟེ་མཐར་འཇམ་དབྱངས་ལ་བསྟིམ་ནས་བཟླས་པ་བྱ། གཉིས་པ་ནི། སེང་
ཁྲིར་རྗེ་རིན་པོ་ཆེ་བཀོད། དེའི་སྐྲ་མཚམས་སུ་ སྤྱན་ རས་གཟིགས། སྙིང་ཁར་
འཇམ་དབྱངས། མགྲིན་པར་ཕྱག་རྡོར་བཀོད། ཐུགས་ཀའི་ཧཱུྃ་ལས་འོད་འཕྲོས།
416



ཉིན་སོ་གཅིག་པ།།
ཕྱོགས་བཅུའི་རྒྱལ་བ་སྲས་བཅས་སོགས་སྐྱབས་ཡུལ་ཐམས་ཅད་བསྡུས་ཏེ་རྗེ་རིན་པོ་
ཆེ་ལ་ཐིམ་པར་མོས་ནས། དཔལ་ལྡན་ས་གསུམ་འགྲོ་བའི་མིག་གཅིག་པུ། ། ཞེས་
པ་ནས། མཆོག་གི་དངོས་གྲུབ་བརྙེས་ལ་གསོལ་བ་འདེབས། ། ཞེས་པའི་བར་
བཏོན། དེ་ནས་དམིགས་བརྩེ་མ་བརྒྱ་སྐོར་རེ་མ་མཐར་བྱས་ཏེ་འདོན་ཞིང་། དེའི་
སྐབས་མ་དག་འཁྲུད་དང་མི་ཤེས་སྦྱོང༌། ། སྐུ་ཡིས་ཆེ་ཞིང་གསུང་གི་གསལ། ། ས་
བོན་མྱུར་ཞིང་ཕྱག་མཚན་ཟབ། ། གླེགས་བམ་རལ་གྲི་གླེགས་རལ་གྱིས། ། འཆད་
དང་རྩོད་དང་རྩོམ་པའོ། ། ཞེས་པའི་དམིགས་པ་རྣམས་སྐབས་དང་བསྟུན་ནས་
བྱེད། དེ་ནས། དེང་ནས་བརྩམས་ཏེ་ཚེ་རབས་ཀུན་ཏུ་བདག ། ཞེས་སོགས་
རྫོགས་པར་འདོན། དེ་ནས་རྗེ་བླ་མ་རང་ལ་བསྟིམ་སྟེ་བསྔོ་སྨོན་གྱི་རྒྱས་འདེབས་
བྱས་ནས་ལྟ་ཁྲིད་སྐྱོང་། ཚོགས་གཉིས་ཀ་བསག་སྦྱང་བྱ་བ་ནི། ལྟུང་བཤགས་དང་།
རྡོ་རྗེ་སེམས་དཔའི་བསྒོམ་བཟླས། སྐྱབས་སེམས་མཎྜལ་དམིགས་བརྩེ་མ་བཅས་
འབུམ་ཐེར་རེ་སྔོན་དུ་བཏང་སྟེ་བསག་སྦྱང་གནད་སྨིན་བྱེད་པ་ཡིན། ཚོགས་གསུམ་
པ་ནི། ཀླུ་སྒྲུབ་ཡབ་སྲས་ཀྱི་གཞུང་ལ་ལྟ་རྟོག་བྱེད་པ་ཡིན། དེ་ཤེས་པའི་ཕྱིར་དུ་
རྟོན་པ་བཞི་སྐོར་གསུངས་ཤིང་འདིའི་རྟོན་པ་ནི་བློ་ཕུགས་གཏོད་པའམ་དེའི་རྗེས་སུ་
འབྲང་བ་ལ་བྱེད་དེ། དེ་ཡང་གང་ཟག་གི་རྗེས་སུ་མི་འབྲང་བར་ཆོས་ཀྱི་རྗེས་སུ་
འབྲང། ཆོས་ཀྱང་ཚིག་ཙམ་གྱི་རྗེས་སུ་མི་འབྲང་བར་དོན་གྱི་རྗེས་སུ་འབྲང་། དོན་
ཡང་དྲང་དོན་གྱི་རྗེས་སུ་མི་འབྲང་བར་ངེས་དོན་རྗེས་སུ་འབྲང་། ངེས་དོན་དེ་ཡང་
དོན་སྤྱིའི་ཚུལ་གྱིས་རྟོགས་པའི་རྣམ་ཤེས་ཀྱི་རྗེས་སུ་མི་འབྲང་བར་མངོན་སུམ་དུ་
རྟོགས་པའི་ཡེ་ཤེས་ཀྱི་རྗེས་སུ་འབྲང་བ་སྟེ་དོན་དུ་འཕགས་པའི་མཉམ་བཞག་གི་
མངོན་སུམ་གྱི་སྤྱོད་ཡུལ་དེ་རྟོགས་ན་སྟོང་ཉིད་རྟོགས་ལ། དེ་མ་རྟོགས་ན་སྟོང་ཉིད་
མ་རྟོགས་པ་ཡིན། ལྷག་མཐོང་བསྒོམ་པའི་ཐོག་མར་ཡང་སྔར་ལྟར་སྦྱོར་ཆོས་དང་
བླ་མའི་རྣལ་འབྱོར། ངེས་འབྱུང་བྱང་སེམས་རྣམས་བསྒོམ་པ་སྔོན་དུ་བཏང་སྟེ།
417



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
དང་པོར་གང་ཟག་གི་སྟེང་དུ་བསྒོམ་པ་ལ་གནད་བཞིའི་དཔྱད་པ་བྱེད་པ་ཡིན་པས་
དེའི་ཚུལ་ནི། བཞི་བརྒྱ་པའི་འགྲེལ་པ་ལས། དེ་ལ་བདག་ཅེས་བྱ་བ་ནི་གང་ཞིག་
དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོའི་རང་བཞིན་ཏེ་དེ་མེད་པ་ནི་
བདག་མེད་པའོ། ཞེས་གསུངས་པ་ལྟར་གྱི་དགག་བྱའི་སྣང་ཚུལ་མ་ངེས་པར་བདག་
མེད་རྟོགས་ པ་ མེད་ པ་ ནི་ སྤྱོད་ འཇུག་ ལས། བཏགས་ པའི་ དངོས་ ལ་ མ་ རེག་
པར། ། དེ་ཡི་དངོས་མེད་འཛིན་མ་ཡིན། ། ཞེས་གསུངས་པ་ལྟར་ཡིན། དེ་ན་
རང་གི་བྱ་བ་ཞིག་བྱས་པ་ན་ངས་བྱས་སྙམ་པ་འོང་པས་དེའི་ཚེ་བྱེད་མཁན་གྱི་ང་དེ་སུ་
རེད་སྙམ་དུ་བརྟག་པ་ནི། ཕུང་སོགས་གང་ལ་ཡང་རག་མ་ལས་པར་ཚུར་གྲུབ་པ་
ཞིག་མཐོང་ན་དགག་བྱ་ངོས་ཟིན་པ་ཡིན་ཞིང༌། དེ་ནི་གནད་དང་པོ་དགག་བྱའི་
སྣང་ཚུལ་ངེས་པའི་གནད་ཡིན། དེ་ནས་དེ་གསལ་དུ་བཏང་སྟེ་དེ་འདྲའི་ང་དེ་ཤེས་
པ་ཡིན་མིན་གཉིས་དང༌། ཤེས་པ་དང་གཅིག་དང་ཐ་དད་གང་ཡིན་དཔྱོད་ཚུལ་
གཉིས་ཡོད་པའི་དང་པོ་ནི་གཞུང་ལུགས་ལ་མ་སྦྱངས་པས་དཔྱོད་ཚུལ་ཡིན་ཞིང༌།
ཕྱི་མ་གཞུང་ལུགས་ལ་སྦྱངས་པས་དཔྱོད་ཚུལ་ཡིན་ལ། དེའི་ཚུལ་ནི་ཟླ་བཅས་དང་
ཟླ་མེད་གང་རུང་མ་ཡིན་པའི་ཆོས་མེད་པས་ཟླ་བཅས་ཡིན་ན་ཐ་དད་དུ་ངེས་ཤིང་།
ཟླ་མེད་ཡིན་ན་གཅིག་ཏུ་ངེས་ལ། གཅིག་ཐ་དད་གང་རུང་མ་ཡིན་པའི་ཕུང་གསུམ་
པ་མེད་པར་ངེས་པ་གནད་གཉིས་པ་ཁྱབ་པ་ངེས་པའི་གནད་ཡིན། དེ་ནས་བདག་
ཕུང་པོ་དང་གཅིག་ཐ་དད་གང་རུང་ལས་མ་འདས་པས་གཅིག་ཡིན་སྙམ་ན། དེ་
ལྟར་ན་བདག་ཕུང་པོ་ཡིན་པ་ལས་འོས་མེད་ལ། དེ་ཡིན་ན་བདག་ཁས་བླངས་པ་
དོན་མེད་དུ་ཐལ་བ་དང་བདག་མང་པོར་ཐལ་བ་དང༌། བདག་སྐྱེ་འཇིག་ཅན་དུ་
ཐལ་བའི་སྐྱོན་གསུམ་འཇུག་པ་ཡིན། དེ་ཡང་རང་བཞིན་གྱིས་གྲུབ་པའི་གཅིག་ཡིན་
ན་དབྱེ་བ་ གཏན་མེད་ཀྱི་གཅིག་ ཡིན་ པ་ ལས་འོས་མེད་ལ་དེ་ནི་གཏན་མིན་ ཏེ།
བདག་དང་ཕུང་པོ་ཞེས་སོ་སོར་སྣང་བས་སོ་ སྙམ་ དུ་ངེས་པ་ནི་གནད་གསུམ་པ་
418



ཉིན་སོ་གཅིག་པ།
བདེན་པའི་གཅིག་བྲལ་ངེས་པའི་གནད་ཡིན། དེ་ནས་གཅིག་མིན་ན་ཐ་དད་ཡིན་
ངེས་སྙམ་ན། དེ་ལ་དཔྱད་པ་ན་བདག་ཕུང་བོའི་བདག་པོ་བྱེད་མཁན་ལྟར་སྣང་བ་
འོང་ཞིང་། དེ་ལྟར་སྣང་བ་ལྟར་གྲུབ་པ་གནས་ལུགས་ཡིན་ན་སྣང་ཡུལ་ལ་མ་འཁྲུལ་
བ་དགོས་པ་ལ། དེ་ལྟར་མ་འཁྲུལ་བ་མིན་ཏེ། བདག་དང་ཕུང་པོ་འབྲེལ་གྱི་ཐ་དད་
ཡིན་ན་བདག་གཅིག་འབྲེལ་ དང༌། དེ་བྱུང་ འབྲེལ་ གང་རུང་ཡིན་དགོས་ཀྱང།
བདག་གཅིག་འབྲེལ་མ་ཡིན་ཏེ། བདག་ཉིད་གཅིག་མ་ཡིན་པའི་ཕྱིར། དེ་བྱུང་
འབྲེལ་མ་ཡིན་ཏེ། བདག་ཕུང་པོ་ལ་རག་མ་ལས་ཕུང་པོ་བདག་ལ་ཡང་རག་མི་ལས་
པའི་ཕྱིར། འབྲེལ་མེད་ཐ་དད་མ་ཡིན་ཏེ། དེ་ཡིན་ན་རྩ་ཤེ་ལས། གལ་ཏེ་ལྷ་དེ་མི་
ཡིན་ན། ། དེ་ལྟ་ན་ནི་རྟག་པར་འགྱུར། ། ཞེས་གསུངས་པའི་སྐྱོན་འཇུག་ལ་རང་
བཞིན་གྱིས་གྲུབ་པའི་ ཐ་དད་ཡིན་ན། མགོ་གཅིག་ལ་སྐྱེས་པའི་རྭ་གཉིས་ལྟར་
འབྲེལ་བ་གཏན་མེད་ཡིན་དགོས་པའི་ཕྱིར། དེ་མ་ཡིན་ཏེ། བདག་དང་ཕུང་པོ་
གཉིས་འབྲེལ་བ་ཅན་ཡིན་པའི་ཕྱིར། དེ་བས་ན་དེ་གཉིས་ཐ་དད་མིན་སྙམ་དུ་ངེས་
པ་དེ་བདེན་པའི་དུ་བྲལ་ངེས་པའི་གནད་ཡིན། དེ་ལྟ་བས་ན་བདག་ཅེས་བྱ་བ་ངས་
མཐོང་བ་ལྟར་དུ་མེད་ངེས་པ་ལ་ངས་ལྟས་ངན་མཐོང་བ་ཡིན་འདུག་སྙམ་པ་བྱུང་ན་
ལྟ་བ་རྙེད་པའི་འགོ་ཚུགས་པ་ཡིན། དེ་ལྟར་མེད་སྙམ་པ་དེ་ཁ་རྒྱུན་བསྐྱངས་ན་དེ་ལ་
བརྟེན་ནས་ལྟ་བ་རྙེད་པའི་ལྷག་མཐོང་འགྲུབ། བདག་ཕུང་གཅིག་ཡིན་ཚུལ་ལ་
གནོད་བྱེད་གཞན་ཡང༌། འཇུག་པ་ལས། གལ་ཏེ་ཕུང་པོ་བདག་ན་དེ་ཕྱིར་དེ། །
མང་བས་བདག་དེ་དག་ཀྱང་མང་པོར་འགྱུར། ། ཞེས་དང་། རྩ་ཤེ་ལས། ཉེ་བར་
ལེན་ཉིད་བདག་ཡིན་ན། ། སྐྱེ་དང་འཇིག་པ་ཅན་དུ་འགྱུར། ། ཞེས་གསུངས་པ་
ལྟར་ཡིན། བདག་གི་བ་རང་བཞིན་གྱིས་གྲུབ་པ་འགོག་ཚུལ་ནི། དཔེར་ན་མོ་
གཤམ་མེད་པར་ངེས་ན་དེའི་བུ་མེད་པར་ངེས་པ་ལྟར། བདག་རང་བཞིན་གྱིས་
མེད་པར་ངེས་ན་བདག་གི་བ
་བདག་གི་བ་ཡང་དེས་འགྲུབ་པས་དེ་ལ་བརྟེན་ནས་རང་སྟོབས་ཀྱིས་
419



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
ངེས་ནུས་པ་ཞིག་བྱུང་ན། དེའི་རྒྱུན་བསྐྱངས་ཏེ་ཞི་གནས་བསྒོམ་པས་དེ་སྣང་བ་
ལྟར་དུ་མེད་པར་ངེས་པའི་ཚད་མ་སྐྱེས་པ་ལས་ལྟ་བ་རྙེད་པར་འགྱུར། དེ་ནས་སྡུད་
པ་ལས། བདག་ཅི་འདྲ་བ་དེ་འདྲར་སེམས་ཅན་ཐམས་ཅད་ཤེས། ཞེས་གསུངས་
པ་ལྟར་སེམས་ཅན་གཞན་ལ་ཡང་རིགས་འདྲ་སྦྱར་ནས་སྒོམ་དགོས། དེ་ནས་ཆོས་
གཞན་ལ་ཡང་ཆ་ཅན་རྣམས་ཆ་ཤས་ཚོགས་པའི་དབང་གིས་བཞག་པ་དང༌། དེ་
ཡང་རང་གི་རྟོག་པ་ལ་སྣང་ཚུལ་གཉིས་སྦྲགས་ནས་སྒོམ་ན། དགག་བྱའི་དོན་སྤྱི་ལྟ་
བུ་ཞིག་ཤར་བ་ཡིན་པའི་དབང་གིས་དགག་བྱ་ལ་ཁྱད་པར་ཡང་སྦྱོར་མི་དགོས། དེ་
ལྟར་མཉམ་བཞག་ཏུ་རང་བཞིན་མེད་པར་ངེས་སྟོབས་ཇི་ཙམ་ཆེ་བ་ཙམ་གྱིས་རྗེས་
ཐོབ་ཏུ་སྒྱུ་མ་ལྟ་བུ་ཤུགས་ཆེ་བ་ཡིན། སྒྱུ་མ་ལྟ་བུ་ལ་ཡང་སྣང་བ་སྒྱུ་མ་ལྟ་བུ་དང་།
སྟོང་པ་སྒྱུ་མ་ལྟ་བུ་གཉིས་ལས་མེད་བཞིན་དུ་སྣང་བ་སྒྱུ་མའམ་ཀུན་རྫོབ་སྒྱུ་མ་ལྟ་བུ་
ཡིན། ཡོད་ཙམ་དེ་སྟོང་པ་སྒྱུ་མ་ལྟ་བུ་ཡིན། སྒྱུ་མ་ལྟ་བུ་འདི་ལ་བློ་གཉིས་ཚོགས་
ཤིག་དགོས་ཏེ། སྒྱུ་མ་མཁན་གྱིས་རྡེའུ་ཤིང་རྟར་སྤྲུལ་པའི་ཚེ། སྒྱུ་མ་མཁན་རང་
ཉིད་ལ་རྡེའུ་ཤིང་རྟར་སྣང་བའི་དབང་ཤེས་ཚད་མ་དང་། དེ་རེའུ་ཤིང་སོགས་ཡིན་
པ་ལས་རྟ་མིན་སྙམ་དུ་འཛིན་པའི་ཡིད་ཤེས་ཚད་མ་གཉིས་ཡོད་པ་ལྟར། ཆོས་
ཐམས་ཅད་སྣང་བ་ལྟར་མ་གྲུབ་པར་ངེས་པའི་ཡིད་ཤེས་ཚད་མ་དང་། མེད་བཞིན་
དུ་སྣང་བའི་དབང་ཤེས་ཚད་མ་གཉིས་ཚོགས་ཤིག་ལ་སྒྱུ་མ་ལྟ་བུའི་དོན་ཚང་བ་ཡིན།
དེ་ཡང་རྗེས་ཐོབ་ཏུ་ཡུལ་གང་ཤར་མཐོང་བ་ལྟར་དུ་མེད་པའི་རྨི་ལམ་ལྟ་བུར་འཆར་
ལ། དེ་ལྟར་དབང་པོའི་མངོན་སུམ་ལ་སྣང་ཞིང༌། ཡིད་ཀྱི་མངོན་སུམ་ལ་མེད་པར་
ངེས་པ་དེ་ཉིད་བསྒོམ་པ་ལས་སྐུ་བཞི་ཡེ་ཤེས་ལྔ་ལྡན་གྱི་གོ་འཕང་ཐོབ་པར་གྱུར། དེ་
དག་ཀྱང་ཉེ་བར་འཁོར་གྱིས་ཞུས་པ་ལས། སྣ་ཚོགས་ཡིད་དགའ་མེ་ཏོག་ཁ་བྱེ་
ཞིང་། ། གསེར་གྱི་ཁང་མཆོག་འབར་བ་ཡིད་འོང་བ། ། འདི་ན་དེ་ལའང་བྱེད་པ་
འགའ་མེད་དེ། ། དེ་དག་རྟོག་པའི་དབང་གིས་བཞག་པ་ཡིན། ། རྟོག་པའི་དབང་
420



ཉིན་སོ་གཅིག་པ།
གིས་འཇིག་རྟེན་རྣམས་བཏགས་ཏེ། ། ཞེས་དང༌། མ་དྲོས་པས་ཞུས་པ་ལས།
གང་ཞིག་རྐྱེན་ལས་སྐྱེས་པ་དེ་མ་སྐྱེས། ། དེ་ལ་སྐྱེ་བའི་རང་བཞིན་ཡོད་མ་ཡིན། །
རྐྱེན་ལ་རག་ལས་གང་དེ་སྟོང་པར་བཤད། ། གང་གིས་སྟོང་ཉིད་ཤེས་དེ་བག་ཡོད་
ཡིན། ། ཞེས་གསུངས་པ་ལྟར་རྟེན་འབྲེལ་གྱི་རིགས་པ་ལ་བརྟེན་ནས་སྒྲུབ་ན། དེ་
ཡང་རང་རྒྱུད་པ་མན་གྱི་རང་སྡེ་གྲུབ་མཐའ་སྨྲ་བ་རྣམས་དགག་བྱ་ཁྱབ་ཆུང་བས་
སྟོང་པ་རྟོགས་ཀྱང་ཉི་ཚེ་བ་ཞིག་ལས་ཡོངས་སུ་རྫོགས་པ་མི་རྟོགས། རྒྱ་ནག་གི་
མཁན་པོ་ཧྭ་ཤང་སོགས་ཡོད་པ་དང་རང་བཞིན་གྱིས་ཡོད་པ་འདྲེས། མེད་པ་དང་
རང་བཞིན་གྱིས་མེད་པ་འདྲེས་པས་དགག་བྱ་ཁྱབ་ཆེས་པ་ཡིན། དེས་ན་ཐོག་མར་
དགག་བྱ་མ་ནོར་བར་ངོས་འཛིན་པ་གལ་ཆེ། དེ་ཡང་གཟུགས་བརྙན་གྱི་སྟེང་དུ་
སྒྲུབ་ན་ངེས་སླ་བས་དེའི་ཚུལ་ནི། དཔེར་ན་མེ་ལོང་ནང་དུ་གཟུགས་བརྙན་ཤར་བ་
དེ་རྐྱེན་ཚོགས་པའི་དབང་གིས་ཤར་བ་མ་གཏོགས་མེ་ལོང་ནང་དུ་གཟུགས་བརྙན་
ཤེས་བྱ་ལ་མི་སྲིད། དེའི་ནང་གི་དེ་གདོང་པ་ལ་རག་མ་ལས་པའི་གཟུགས་ཡིན་ན་
རྟེན་འབྲེལ་མིན་དགོས་ཀྱང་དེ་གདོང་པ་ལ་རག་ལས་པས་རྟེན་འབྲེལ་ཡིན་པར་
འགྱུར་ཞིང་། དེ་ལྟར་མེད་བཞིན་དུ་སྣང་བ་དང༌། སྣང་བ་ལྟར་ཡོད་པར་མ་ངེས་
པའི་ཚུལ་དེ་དཔེར་བླངས་ནས་གཞན་ལ་ཡང་རིགས་འགྲེ་སྟེ། བུམ་པ་རང་རེའི་བློ་
ལ་འཆར་ཚུལ་ལྟར་ཡོད་ན། ཁ་དང་མཆུ་སོགས་ལ་རག་མ་ལས་པའི་བུམ་པ་རང་
མཚན་པ་ཞིག་ཡོད་དགོས་པ་ལ། དེ་ལྟར་མི་སྣང་སྙམ་དུ་ངེས་པ་དགོས། ཁ་མཆུ་
སོགས་ལ་རག་མ་ལས་པར་བུམ་པ་སྣང་བ་ལྟར་འཛིན་པ་འཛིན་ཚུལ་ལྷན་སྐྱེས་ཡིན།
གྲུབ་མཐའ་ལ་ཞུགས་པའི་དབང་གིས་དེ་ལྟར་ཡོད་ཐག་ཆོད་སྙམ་དུ་འཛིན་པ་འཛིན་
ཚུལ་ཀུན་བརྟགས་ཡིན། དེ་ལྟར་ན་བུམ་པས་མཚོན་དངོས་པོ་ཐམས་ཅད་རྒྱུ་འབྲས་
ལ་རག་ལས་ན་རྟེན་འབྲེལ་ཡིན་དགོས་ལ། རྟེན་འབྲེལ་མིན་ན་རྒྱུ་འབྲས་ལ་རག་མ་
ལས་དགོས་པའི་རྒྱུ་མཚན་གྱིས་དེ་དག་རྟེན་འབྲེལ་ཡིན་པ་ལས་མ་འདས་ལ། རྟེན་
421



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
འབྲེལ་ཡིན་ན་རང་བཞིན་གྱིས་མ་གྲུབ་དགོས་པ་ནི་བཞི་བརྒྱ་པའི་འགྲེལ་བ་ལས།
རྟོག་པ་ཡོད་པ་ཁོ་ནས་ཡོད་པ་ཉིད་དང༌། རྟོག་པ་མེད་པར་ཡོད་པ་ཉིད་དེ་དག་ནི་
གོར་མ་ཆག་པར་ཐག་པ་བསྡོགས་པ་ལ་བརྟེན་ནས་བཏགས་པའི་སྦྲུལ་ལྟར་རང་
བཞིན་གྱིས་མ་གྲུབ་པ་ཉིད་དོ། ཞེས་གསུངས་པ་ལྟར་ཡིན་ལ། དབང་ཤེས་ཕར་
བཞག་ཡིད་ཤེས་ཀྱང་འཁྲུལ་ནས། དཔེར་ན་སོལ་བ་ནག་ཧྲིལ་བ་ཞིག་མཐོང་བ་ན་
འདི་ན་སྡུར་གོག་ཞིག་སྣང་ངོ་སྙམ་པ་དེའི་ཚེ་ཡིད་ཤེས་ཀྱང་དབང་ཤེས་ཀྱི་རྗེས་སུ་
འབྲང་སྟེ་སོལ་བ་ལ་སྦུར་གོག་ཏུ་འཁྲུལ་བ་ཡིན་ཀྱང༌། དེས་སྦུར་གོག་ཡིན་ཤག་བྱས་
ནས་ལག་ཏུ་བླངས་པས་སོལ་བ་ཡིན་པར་ཤེས་པ་ན། ཨ་རྫི་ངས་དོན་མེད་དུ་སོལ་བ་
ལ་སྦུར་གོག་དུ་གཟུང་བ་དང་ང་རང་འཁྲུལ་བ་ཡིན་སྙམ་དུ་ངེས་ཤེས་སྐྱེ་བ་ཡིན། དེ་
བཞིན་དུ་ཆོས་ཐམས་ཅད་སྣང་བ་ལྟར་མེད་པ་ཡིན། རྟེན་འབྲེལ་གྱི་རྟགས་འདི་ལ་
འགལ་ཟླ་དམིགས་པའི་རྟགས་ཟེར་ཏེ། རྒྱུ་རྐྱེན་ལ་རག་མ་ལས་པ་དེའི་འགལ་ཟླ་
རྟེན་འབྲེལ་ཡིན་པར་དམིགས་པ་དང༌། གཅིག་དུ་བྲལ་གྱི་རྟགས་ལ་འབྲེལ་ཟླ་མ་
དམིགས་པའི་རྟགས་ཟེར་ཏེ་གཅིག་དང་ཐ་དད་ཀྱི་འབྲེལ་ཟླ་མ་དམིགས་བ་ཡིན་པས་
སོ། རྟེན་འབྱུང་གི་རིགས་པ་འདི་ཤིན་ཏུ་གལ་ཆེ་སྟེ། འཇུག་པ་ལས། དེ་ཕྱིར་
རྟེན་འབྱུང་རིགས་པ་འདི་ཡིན་ནི། ། ལྟ་ངན་དྲ་བ་མཐའ་དག་གཅོད་པར་བྱེད། །
ཅེས་གསུངས་སོ། དེ་ལྟར་བསྒོམ་པའི་མཐར་སེམས་ཅན་གྱི་དོན་དུ་རང་ཉིད་འཁོར་
བར་ཇི་ཙམ་གནས་དགོས་ཀྱང་སྐྱོ་བ་མི་སྐྱེ་ནའང་། སེམས་ཅན་རྣམས་འཁོར་བའི་
སྡུག་བསྔལ་གྱིས་སྐད་ཅིག་རེ་རེ་མནར་བ་ལ་ཡང་མི་བཟོད་པར་སེམས་ཅན་འཁོར་བ་
ནས་འདོན་པ་ལ་སྐད་ཅིག་རེ་རེས་ཀྱང་རིངས་པའི་སྙིང་རྗེས་བསྐུལ་ནས་སྔགས་ལ་
འཇུག་དགོས་ལ། དེ་ཡང་བླ་མ་མཚན་ཉིད་དང་ལྡན་པའི་དྲུང་དུ་སྐུ་བཞི་ས་བོན་
ཐེབས་ངེས་ཀྱི་དབང་བཞི་རྣམ་པར་དག་པ་བླངས་ཏེ། དམ་ཚིག་དང་སྡོམ་པ་
བསྲུང་བ་ལག་ལེན་གྱི་མཐིལ་དུ་བྱས། དེ་འགྲིག་ན་རྒྱུད་སྡེ་འོག་མ་ལྟར་ན་མཚན་
422



ཉིན་སོ་གཅིག་པ།
བཅས་དང་མཚན་མེད་ཀྱི་རྣལ་འབྱོར་གཉིས་དང༌། གོང་མ་ལྟར་ན་བསྐྱེད་རིམ་
དང་རྫོགས་རིམ་གཉིས་ལ་སློབ་པ་དང༌། དམ་སྡོམ་བསྲུང་པ་མ་འགྲིག་ན་རེ་ཤིག་
རིམ་གཉིས་སྒོམ་པ་བློས་བཏང་སྟེ་རྩ་ལྟུང་ལ་སྲོག་བསྡོས་དང་། ཡན་ལག་གི་ལྟུང་
བས་ཀྱང་མ་གོས་པ་ལ་འབད། རྒྱ་ལ་གོས་ན་ཡང་སྟོབས་བཞིའི་བཤགས་སྡོམ་བྱས་
ཏེ་དག་པར་བྱས་ན་སྐྱེ་བ་བཅུ་དྲུག་ཚུན་ལ་ངེས་པར་འཚང་རྒྱ་བས་དོན་ཤིན་ཏུ་ཆེ་བ་
ཡིན་གསུངས་ནས་སེམས་བསྐྱེད་ཀྱི་སྦྱོར་བའི་རིམ་པ་མདོར་བསྡུས་དང་།། ། །
423



ཉིན་སོ་གཉིས་པ།
སེམས་བསྐྱེད་དངོས་གཞིའི་ཆོ་ག་རྣམས་དམ་པ་གོང་མའི་ཕྱག་ལེན་ལྟར་
གསུང་བཤད་དང་སྦྲེལ་ནས་གནང་སྟེ་གདུལ་བྱའི་རྒྱུད་ལ་བྱང་ཆུབ་ཀྱི་སེམས་རིན་པོ་
ཆེ་སྐྱེད་པར་མཛད་ཅིང༌། བར་བར་དུ་བློ་རབ་འབྲིང་མཐའ་གསུམ་སོ་སོའི་བློ་དང་
འཚམས་པར་འགྲོ་འདུག་སྤྱོད་ལམ་ཚུན་ཆད་འདུལ་བ་དང་མཐུན་པར་བྱེད་དགོས་
ལུགས་དང༌། ཐམས་ཅད་ཀྱིས་རང་རང་གི་རྒྱུད་ཀྱི་བསྟན་པ་འཛིན་དགོས་ཚུལ་
སོགས་གནས་སྐབས་དང་མཐར་ཐུག་ཀུན་ཏུ་དགེ་བའི་བཀའ་སློབ་ཀྱང་མཐའ་ཡས་
པ་སྩལ་ཏེ། རྒྱལ་བསྟན་ཡང་སྙིང་གསེར་མདོག་ཅོད་པཎ་འཆང་བའི་ལུགས་སྲོལ་དྲི་
མ་མེད་པ་འདི་ཉིད་འཛིན་སྐྱོང་སྤེལ་གསུམ་མཛད་པའི་སྐྱེས་ཆེན་དམ་པས་ནོར་
འཛིན་ཡངས་པའི་ཁྱོན་ཐམས་ཅད་དུ་ཁྱབ་པར་འགྱུར་བའི་བཀའ་དྲིན་རྨད་དུ་བྱུང་
བ་འདི་ལྟར་མཛད་པ་ལགས་སོ། ། འདིར་སྨྲས་པ།
མཚར་རྨད་བྱུང་རླབས་
ཆེན་རྒྱལ་སྲས་སུ། ། བྱེད་ཆོས་ཀུན་རྫོབ་བྱང་ཆུབ་སེམས་བསྐྱེད་དེ། ། ཕྱིན་དྲུག་
བསྡུ་བཞིའི་ལམ་ལ་སློབ་ཚུལ་དང༌། ། གསང་སྔགས་ཟབ་མོར་འཇུག་པའི་རིམ་པ་
རྣམས། ། རྗེ་བཙུན་ཞལ་གྱི་བུམ་བཟང་ལས་འོངས་པའི། ། སྔོན་མེད་ལེགས་
བཤད་གཏེར་ཆེན་འདི་འདྲ་བ། སྤྱོད་ཡང་ཡིད་ལ་ཅི་ཡང་མི་བསམས་པར། །
ཅལ་ཅོལ་ངང་དུ་སྡོད་པ་ཁྱོད་རེ་བླུན། ། འོན་ཀྱང་གཞན་ལ་སྨན་ཕྱིར་གང་ངེས་
དོན། ། རི་མོར་བཀོད་ལ་བསོད་ནམས་གང་ཡོད་དེས། ། མ་རྒན་མཐའ་དག་
བདག་ཉིད་གཅིག་པོ་ཡིས། ། རྣམ་འདྲེན་སངས་རྒྱས་ས་ལ་འགོད་ནུས་ཤོག་
སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱོང་བ་བྲིས་ཟིན་ཏོ། ། སླར་ཡང་ཚིགས་སུ་
བཅད་དེ་སྨྲས་པ། ཕ་བླ་མའི་ཞལ་དཀྱིལ་མཇལ་བཞིན་དུ། ། གཟུགས་མཛེས་ལ་
424



ཉིན་སོ་གཉིས་པ།
བལྟ་ཞིང་ཞེན་པར་བྱེད། ། གསུང་གདམས་ངག་ཟབ་མོ་ཐོས་བཞིན་དུ། ། སྒྲ་ཐ་
མལ་པ་ལ་ཆགས་ཤིང་ཞེན། ། མགོ་ཚུལ་ཁྲིམས་དྲི་བསུང་ཚོར་བཞིན་དུ། ། འདོད་
ཡོན་གྱི་དྲི་མར་ཆེས་ཆེར་ཞེན། ཆོས་གདམས་པ་རོ་བཅུད་མྱོང་བཞིན་དུ། ། ཟས་
ཕལ་པ་དག་ལ་ཞིམ་ཞིམ་འཛིན། ། རེག་ཁྱད་འཕགས་སྟོན་པའི་ན་བཟའ་ལ། །
དོན་མི་གཉེར་མི་གཙང་ལུས་ལ་ཆགས། ། སྔར་འདོད་ཡོན་གྱིས་བསླུས་ནས་འཁྱམ་
འཁྱམས་ཀྱང་། ། སླར་འདོད་ཡོན་ལ་ཆགས་ཁྱོད་ཅི་ཞིག་བསམས། ། དོན་དེ་ཕྱིར་
ད་རེས་དལ་བའི་རྟེན། ། ཐོབ་བཞིན་དུ་ཆུད་ཟོས་མི་གཏོང་བར། ། ཕ་བླ་མའི་
གསུང་ལྟར་མན་ངག་དོན། ། ཐོས་བསམ་དང་སྒོམ་པ་བྱེད་རེ་རན། ། ད་ལན་ལུས་
ལ་ངལ་བ་ཁྱད་བསད་ནས། ། ཟིན་བྲིས་རི་མོར་བཀོད་ལ་བརྩོན་པ་གང༌། ། དེ་
དག་བསྟན་དང་འགྲོ་བ་མཐའ་དག་ལ། ། སྨན་ཡོན་དམ་པར་འགྱུར་བར་སྙིང་ནས་
སྨོན། ། འདི་ལ་བརྟེན་ནས་བདག་ཉིད་གཅིག་པོ་ལ། ། རྣམ་དཀར་འབྲས་བུ་ཅུང་
ཟད་མི་འབྱུང་བར། ། ཞྭ་སེར་ལུགས་འཛིན་སྐྱེས་ཆེན་དམ་པ་ཡིས། ། ། ས་ཆེན་
པདྨོའི་ཚལ་བཞིན་མཛེས་གྱུར་ཅིག ། དུས་གསུམ་རྒྱལ་ཀུན་འདུས་ཞལ་ཡབ་སྲས་
ཟུང་། ། སྲིད་མཐའི་བར་དུ་ཞབས་བརྟན་མཛད་འཕྲིན་རྒྱས། ། འདི་དོན་ཐོས་
བསམ་སྒོམ་མཛད་སྐྱེས་བུ་ཀུན། ། ལམ་བཟང་གེགས་མེད་མྱུར་དུ་མཐར་ཕྱིན་ཤོག
། དཀར་ཕྱོགས་སྐྱོང་པའི་བསྟན་བསྲུང་རྣམས་ཀྱིས་ཀྱང་། ། སྙིགས་མཐར་རྒྱལ་
བསྟན་ཡང་སྙིང་ཆེ་བ་བཞིའི། ། རྒྱན་མཛེས་སྐྱེས་བུ་གསུམ་གྱི་མཆོད་སྡོང་ཆེ། ། མི་
འགྱུར་རྩ་བ་ཚུགས་པའི་འཕྲིན་ལས་མཛོད། ། མུན་སེལ་ཉི་ཟླ་འཛམ་གླིང་འཆང་བ་
དང་། ། ལྷུན་པོ་འཇིག་རྟེན་ཁམས་འདིར་གནས་ཀྱི་བར། ། ལམ་བཟང་འདི་
མཐའ་མེད་མ་རྒན་ལ། ། གནས་སྐབས་མཐར་ཐུག་ཕན་ཕྱིར་མི་ནུབ་ཤོག ། དུར་
སྨྲིག་གོས་ཀྱིས་ཀླུབས་ཤིང་ཐེག་གསུམ་གྱི། ། སྡེ་སྣོད་ཆོས་གྲྭ་རྒྱུན་མང་སྒྲོགས་པ་
ཡི། ། བློ་གསལ་འདུས་པའི་ཚོགས་ཀྱིས་རྣམ་ཀུན་ཏུ། ། ལེགས་བཤད་ཤིས་བརྗོད་
*ང་
425



བྱང་ཆུབ་ལམ་གྱི་རིམ་པ་ཆུང་ངུའི་ཟིན་བྲིས་བློ་གསལ་རྒྱ་མཚོའི་འཇུག་ངོགས།
རྒྱང་གླུ་ལེན་པར་ཤོག ། ཞེས་སྐྱེས་བུ་གསུམ་གྱི་ལམ་གྱི་རིམ་པའི་ཟིན་བྲིས་བློ་གསལ་
རྒྱ་མཚོའི་འཇུག་ངོགས་སྐལ་ལྡན་ཡིད་ཀྱི་གདུང་སེལ་ཞེས་བྱ་བ་ནི། རྗེ་བླ་མ་བཀའ་
དྲིན་མཚུངས་མེད་བློ་བཟང་རྡོ་རྗེ་འཆང་གི་ངོ་བོ་མཆོག་གསུམ་ཀུན་འདུས་ཀྱི་རང་
གཟུགས་གྲུབ་པའི་དབང་ཕྱུག་བློ་བཟང་རྣམ་གྲོལ་པ་དཔལ་བཟང་པོའི་བཀའི་ཅོད་
པཎ་སྤྱི་བོའི་རྒྱན་དུ་བསྩལ་བ་དང་། རྣམ་ཀུན་བླ་མའི་བཀའ་བཞིན་སྒྲུབ་པའི་ཉེ་
གནས་ཀྱི་མཆོག་དབེན་གནས་པ་དགེ་སློང་རྣམ་རྒྱལ་བཀྲ་ཤིས་ལགས་ནས་ཀྱང་
བསྐུལ་ཞིང་། རྣམ་ཀུན་ཐུགས་རྗེ་དང་བཀའ་དྲིན་ཚད་མེད་པས་སྐྱོང་བར་མཛད་
པ་སྲས་བཅས་རྒྱལ་བ་ཐམས་ཅད་ཀྱི་མཁྱེན་བརྩེ་ནུས་པའི་གོང་བུ་འགྲོ་བ་མ་ལུས་
པའི་སྐྱབས་མགོན་བདག་གི་དྲིན་ཅན་རྩ་བའི་བླ་མ་དོན་གྱི་སླད་དུ་མཚན་ནས་སྨོས་
ཏེ་ཀེའུ་ཚང་རྡོ་རྗེ་འཆང་ཆེན་པོ་རྗེ་བཙུན་བློ་བཟང་འཇམ་དབྱངས་སྨོན་ལམ་དཔལ་
བཟང་པོའི་ཞལ་སྔ་ནས་ཉིད་ཀྱི་བཀའི་གནང་བ་ཡང་ལེགས་པར་འཁྲོལ་བ་བཅས།
འོད་མཚན་སྟོང་འབར་ཀུན་གཟིགས་པཎ་ཆེན་ཐམས་ཅད་མཁྱེན་པ་རྗེ་བཙུན་བློ་
བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་དཔལ་བཟང་པོའི་བཀའ་
དྲིན་ལས་རྒྱལ་བའི་བསྟན་པ་ལ་རབ་ཏུ་བྱུང་ཞིང་བསྙེན་པར་རྫོགས་པའི་སྡོམ་པ་ཐོབ་
པ་དང༌། བདག་གི་ཤེས་རྒྱུད་ཆོས་ལ་བསྒྱུར་བའི་ཕྱིར་བསམ་བཞིན་དུ་ཐ་མལ་པའི་
རྣམ་པར་བྱོན་པ་དགེ་བའི་བཤེས་གཉེན་སངས་རྒྱས་ཆོས་འཕེལ་སོགས་ཀྱི་བཀའ་
དྲིན་ལས་རྒྱལ་བའི་གསུང་རབ་ལ་ཐོས་བསམ་གྱི་བགོ་སྐལ་ཐོབ་ཅིང༌། རྗེ་བླ་མ་
བཀའ་དྲིན་ཟླ་མེད་ཀེའུ་ཚང་ཡབ་སྲས་རྣམ་པ་གཉིས་དང༌། ཁྲི་ཆེན་རྡོ་རྗེ་འཆང་
བྱང་ཆུབ་ཆོས་འཕེལ། ཁྲི་ཆེན་རིན་པོ་ཆེ་ངག་དབང་ཆོས་འཕེལ། རྗེ་གྲུབ་པའི་
དབང་ཕྱུག་ཡེ་ཤེས་བསྟན་འཛིན། སྤང་དགོན་རྡོ་རྗེ་འཆང་ང་
ང་ངག་དབང་ཆོས་འཛིན་
སོགས་དམ་པ་དུ་མས་དགྱེས་ཉམས་ཀྱིས་རྗེས་སུ་བཟུང་བའི་ཆོས་མེད་སྙོམས་ལས་པ་
དགའ་ལྡན་ཐེ་པོ་སྤྲུལ་སྐུར་འབོད་པ་ཡེ་ཤེས་ཐུབ་བསྟན་རྒྱ་མཚོ་ཞེས་བགྱི་བས་རང་
426



ཉིན་སོ་གཉིས་པ།
ལོ་ཉེར་གསུམ་པ་ཀུན་འཛིན་ཞེས་པ་ས་བྱི་ལོར་དགའ་ལྡན་རྣམ་པར་རྒྱལ་བའི་གླིང་
གི་རང་ཤག་ཏུ་བྲིས་པའོ། ། དེ་ལྟར་བྲིས་པ་ལ་སྐབས་དེར་བྲིས་ཚར་རིམ་གྱིས་རྗེ་
ཡབ་སྲས་ཟུང་གི་སྤྱན་སྔར་ཕབ་སྟེ་ཞུས་དག་རགས་རིམ་དང༌། ཞིབ་པ་སླར་རྗེ་བླ་མ་
མཆོག་ཉིད་ནས་མཛད་རྩིས་ཀྱི་ཇོ་བོའི་རྣམ་ཐར་གྱི་བར་དུ་ཞུས་དག་མཛད་ཀྱང་
འཕྲོས་རྣམས་རྗེ་ཉིད་ནས་གནང་མ་ཐུབ་པའི་ཚུལ་གྱིས་ཕྲན་ལ་བཀའ་གནང་བར་
བརྟེན་རང་ལོ་ཉེར་ལྔའི་ཐོག་ཏུ་ཞུས་དག་དང་བཅས་སླར་ཡང་བརྩོན་པའི་སྟོབས་
བསྐྱེད་ནས་ཡིག་ལམ་དུ་ཕབ་པའོ།། ཞལ་དྲོ།། ། །
སེར་བྱེས་ཧར་གདོང་ཀེའུ་ཚང་དགེ་སློང་བྱམས་པ་དཔལ་འབར་ནས་ཕྱག་དཔེ་འདི་ཉིད་ཀྱི་དཔེ་སྐྲུན་ཞལ་
འདེབས་སྒོར་ཁྲི་གཅིག་ཕུལ་
427



རྩོམ་སྒྲིག་འགན་ཁུར་པ།
བསམ་གྲུབ།
བསྟན་ཕུན།
E #
རྒྱུ /f # ##.
ནྟི
ag། །ཀེའུ་ཚང་ཝམ་རིམ།
མི་རིགས་དཔེ་སྐྲུན་ཁང་།
མཛད་པ་པོ།
འཇམ་དབྱངས་སྨོན་ལམ། །
དཔེ་སྐྲུན་མཁན།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ།
པེ་ཅིན་ཧོ་ཕིང་ལ་བྱུང་ལམ་ཨང་14པ།
སྦྲག་མང་།
100013
ཁ་པར་ཨང་གྲངས། 010 - 64227665
བརྒྱུད་ཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
པར་འདེབས་མཁན། པེ་ཅིན་ད་བྱི་ཧུའི་པར་འདེབས་ཚད་ཡོད་ཀུང་སི།
དེབ་ཚད།
787mm x1092mm 1/16
པར་ཤོག
27, 375
པར་གཞིའི་སྒྲིག་ཐེངས། 2009ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2009ལོའི་ཟླ་11པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས།
0001 -3000
རིན་གོང་སྒོར།
44. 00
ISBN 978 -7 -105 - 10457 -4/B : 426 (བོད་171)



图书在版编目(CIP) 数据
米郎自大师的菩提道次释:藏文/米郎白著,- 北京:
民族出版社,2009.11
ISBN 978-7-105 -10457 -4
I. 米… I. 米.喇嘛教一通俗读物一截语 W.
B946.6-49
中国版本图书馆 CIP 数据核字(2009)第212069号
出版发行:民族出版社出版发行
地 址:北京市和平里北街14号 邮编 100013
网 址: http://www.mzcbs.cont
刷:北京艺辉印刷有限公司
经 销:各地新华书店经销
版 次: 2009年11月第1版 2009年11月北京第1次印刷
开 本:787 毫米x 1092 毫米 1/16 印张:27.375
印 数: 0001 - 3000 册 定价:44.00 元
ISBN 978-7-105 - 10457-4/B. 426 (藏 171)
该书若有印装质量问题,请与本社发行部联系退换
藏编室电话:58130509 藏文发行科电话:64227665



གངས་ཅན་ཁྱད་ནོར་དཔེ་ཚོགས། པོད་ཕྲེང་བརྒྱ་དང་ཉེར་ལྔ་པ།
Iདྷ༥ 97+7-10-༡༩j 8,57- ,
I།།།
777@y0 , ཏཱ74/
